      Емисия: Вторник, 1 Февруари 2000
                    
                  Новости и открития в медицината
                  Гени определят риска от помятане


                  Генен дефект е причина за някои спонтанните аборти, съобщи Би 
                  Би Си. Канадски учени от университета в Торонто откриха 
                  дефекта при опити с мишки. Геният дефект, който е относително 
                  чест и при хората, може да причини спонтанен аборт или дори 
                  смърт на бебето няколко дни след раждането му. Дефектният ген 
                  блокира продукцията на нужен за нормалното развитие на 
                  бременността ензим. Той обезврежда така наречените свободни 
                  радикали в тялото, които рушат клетките. 15% от бременните 
                  помятат. Голяма част от причините за това остават неразгадани. 

                  Яжте къри срещу рак
                  Съставка в популярната люта подравка къри пази от рак на 
                  дебелото черво, установиха британски учени, цитирани от Би Би 
                  Си. Кърито може да спре развитието на тумора или да го намали, 
                  ако вече се е образувал. Учените смятат, че подправката може и 
                  за предпази от болестта. При изследването си те установили, че 
                  от 500 болни само двама са азиатци, въпреки че над 20 процента 
                  от населението в Лесестър е от Азия. Учените обясняват ниската 
                  заболеваемост с обилното ръсене на подправката, характерна за 
                  азиатската кухня. 


                  Тялото мърда 24 часа след смъртта


                  Четири от десет мъртви спонтанно мърдат 24 часа след 
                  настъпване на мозъчната смърт. Спонтанни помръдвания могат да 
                  се наблюдават до 72 часа след като човек е починал, съобщи “Ню 
                  сайънтист”. Движенията включват трепкане и свиване на 
                  пръстите. Движения могат да уплашат близките и дори да накарат 
                  лекарите да проверят отново диагнозата. Неволните движения са 
                  по-чести отколкото смятахме. Те може да са спонтанни или да се 
                  резултат от допир до тялото. Те са рефлекс на гръбнака и не са 
                  резултат на мозъчна активност, каза неврологът д-р Жозе Бери, 
                  шеф на екипа от медицинския университет в Оксфорд. 


                  Силният вятър отприщва мигрената


                  Учени от университета в Калгари в Канада установиха, че 
                  силният западен вятър е една от причините за мигрена, съобщи 
                  Би Би Си. Пациентите получават най-силните пристъпи на 
                  главоболие, когато вятърът задуха. Възрастните са 
                  по-чувствителни от младите към промените във времето. Все още 
                  няма научно обяснение на причината. Много са установените до 
                  сега фактори, които могат да предизвикат пристъпите. Сред тях 
                  са преумората, трепкащата светлина и много храни. 
