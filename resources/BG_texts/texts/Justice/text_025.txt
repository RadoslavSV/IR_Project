ИЗПОЛЗВАНЕТО НА ДОВЕРЕНИК ЦЕЛИ ДА СКРИЕ ЗА ЧИЯ СМЕТКА Е СДЕЛКАТА И КОЙ ВПОСЛЕДСТВИЕ ЩЕ ПРИДОБИЕ ИМУЩЕСТВЕНОТО ПРАВО 

КАТО институт на гражданското право представителството е свързано с недееспособността, т. е. с невъзможността на лицата сами със свои действия да придобиват права и поемат задължения. Представителството е продиктувано от интереса на лицата, които въпреки че са дееспособни, нямат възможност в определени случаи сами да извършат съответните сделки поради липса на време, разстояние или специални умения. 
 
ПРЕДСТАВИТЕЛСТВОТО В ГРАЖДАНСКОТО ПРАВО ДАВА ВЪЗМОЖНОСТ ДА СЕ ИЗВЪРШВАТ ДЕЙСТВИЯ ОТ ЧУЖДО ИМЕ /ТОВА НА ПРЕДСТАВЛЯВАНИЯ/ И ПРАВНИТЕ ПОСЛЕДИЦИ ДА НАСТЪПВАТ НЕПОСРЕДСТВЕНО ЗА ПОСЛЕДНИЯ /ЧЛ. 36, АЛ. 2 ОТ ЗЗД/. 
Гражданското и търговското право познават и института на т. нар. косвено представителство, или скрито пълномощно. Косвеното представителство е регламентирано в чл. 292, ал. 2 от ЗЗД. 
При косвеното представителство се пораждат и развиват три правоотношения. Първото е между доверителя и довереника -косвен представител по договора за поръчка. Това е самият договор за поръчка /учредителната сделка/ съгласно чл. 280 от ЗЗД, по силата на който довереникът /косвен представител/ се задължава да извърши за сметка на доверителя /косвено представляван/ възложените му от последния действия. 
Второто правоотношение е между довереника 
/косвен представител/ и трето лице. В правната теория това отношение се обозначава като изпълнителна сделка. 
Довереникът /косвен представител/, действайки от свое име, придобива правата по изпълнителната сделка с третото лице. Косвеното представителство налага извършването на една трета отчетна сделка за прехвърляне на правата, придобити от косвения представител върху доверителя. Последният има икономически и правен интерес за придобиването на съответните права. 
Във вътрешните отношения между доверител /представляван/ и довереник 
/косвен представител/ придобитите права принадлежат на доверителя /чл. 292, ал. 2 от ЗЗД/. Следователно и при косвеното представителство по един по-усложнен път в крайна сметка се постига правният ефект на представителството. Но при косвеното представителство целта е първоначално да 
 
СЕ СКРИЕ ЗА ЧИЯ СМЕТКА СЕ СКЛЮЧВА СДЕЛКАТА И КОЙ ВПОСЛЕДСТВИЕ ЩЕ ПРИДОБИЕ ИМУЩЕСТВЕНОТО ПРАВО 
Основно деление на представителството е на законно /задължително/ или органно представителство на юридическите лица, от една страна, и от друга - договорно или доброволно представителство. 
Прието е, че гражданското представителство е представителство в тесен смисъл на думата. Търговското представителство е по-широко по обхват родово понятие. То обхваща извършването на правни и на фактически действия от търговския представител в широк смисъл на думата. Институтът е правно регламентиран в Част първа на ТЗ. 
Същинско представителство по смисъла на чл. 36 от ЗЗД е налице при прокуриста, обикновения търговски пълномощник и самостоятелния търговски представител, тъй като те поначало могат да извършват търговски сделки от чуждо име и за чужда сметка /на представлявания/. 
Търговски пълномощници са прокуристът, обикновеният търговски пълномощник /търговският пълномощник в тесен смисъл на думата/ и търговският помощник. 
Според характера на извършваните от търговския представител действия проф. Огнян Герджиков разграничава: представителство за извършване на правни действия /прокурист, обикновен търговски пълномощник, търговски представител в тесен смисъл, търговски посредник/, от една страна, и от друга - "представителство" за извършване на фактически действия, осъществявано от търговски помощници. 
Прокуристът е физическо лице, натоварено и упълномощено от търговец да управлява предприятието му 
 
СРЕЩУ ВЪЗНАГРАЖДЕНИЕ СЪГЛАСНО ЧЛ. 21, АЛ. 1 ОТ ТЗ 
С особено практическо значение са въпросите относно качеството на субектите, основанието и формалните предпоставки за възникване на представителната власт, нейното съдържание, действието на упълномощаването и на неговото оттегляне, характера на породените правоотношения и др. 
Прокурист може да бъде само дееспособно физическо лице. Законът не изисква прокуристът да притежава търговско качество, защото той извършва сделка от чуждо име и за чужда сметка. Няма пречка прокуристът да бъде същевременно и ЕТ, но в лично качество, а не като прокурист. Единствено вписаният в регистъра търговец принципал може да упълномощава дадено лице като прокурист. 
Това следва от изискването на чл. 21, ал. 1 - за вписване на прокурата в търговския регистър по партидата на принципала. Следователно лицата, чиято дейност изисква образуването на предприятие по смисъла на чл. 1, ал. 3 от ТЗ, не могат да назначат прокурист, доколкото не са вписани в търговския регистър, което изключва вписването на прокурата. 
Например при АД с едностепенна система на управление компетентен орган е СД /при едностепенна система/ или УС /при двустепенна система/, при ООД - търговският управител на дружеството, при СД - важи чл. 84, ал. 2 от ТЗ, изискващ съгласие на всички съдружници за назначаването на управител несъдружник. Назначаването на прокурист на КД изисква съгласие на комплементарите /неограничено отговорните съдружници/ според чл. 105 от ТЗ. 
Прокуристът получава представителна власт от едностранна формална упълномощителна сделка. Упълномощаването следва да бъде извършено в писмена форма с нотариално заверен подпис на принципала - чл. 21, ал. 1 от ТЗ. Фактът на упълномощаването на прокуриста се заявява от търговеца като подлежащо за вписване в търговския регистър обстоятелство с надлежно заявление. Към същото следва да се приложи нотариално заверен спесимен на прокуриста. 
Вписването има декларативно /оповестително/ действие. Съгласно чл. 24 от ТЗ упълномощаването има действие спрямо третите лица след вписване в търговския регистър. Реципрочно е уредено и прекратяването на прокурата чрез оттегляне на упълномощаването - чл. 25, ал. 1 от ТЗ. 
Упълномощаването се прекратява с оттеглянето му от търговеца и вписването на оттеглянето в търговския регистър. Редакцията на текста заблуждава относно характера на вписването, но и тук то има само декларативно действие. 
Тъй като упълномощаването поражда за прокуриста представителна власт /права/, но не и задължения, редом с упълномощителната едностранна сделка 
