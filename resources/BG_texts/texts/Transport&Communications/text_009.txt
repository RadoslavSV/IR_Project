      Емисия: Сряда, 2 Февруари 2000
                    
                  Интернет-доставчик плаши БТК със съд
                  МИЛКО ХРИСТОВ
                  Ако БТК въведе импулсно таксуване за аналоговите телефони, ще 
                  съзираме Комисията за защита на конкуренцията и Държавната 
                  комисия по далекосъобщенията, съобщи Вени Марковски, шеф на 
                  фирма "БОЛ.БГ", доставчик на Интернет.
                  Според него това значително ще удари по джоба ползващите 
                  домашен Интернет. Отчитането ще става чрез монтирането на 
                  софтуер, който позволява във всеки един момент да се води 
                  справка кой абонат с кой е говорил, колко време е продължил 
                  разговорът им. Такъв софтуер вече е монтиран в някои градове 
                  из страната, а в София това ще стане около средата на годината.
                  Не може за две различни по качество услуги да се заплаща една 
                  и съща сума, коментираха от фирмата. Около 90% от телефоните в 
                  страната все още са аналогови. Всички заем качеството на 
                  цифровите и на аналоговите телефони. Ако за тези две различни 
                  по качество услуги се заплаща една и съща сума, ние ще заведем 
                  дело срещу БТК, заяви Марковски. 
                  Действително сега Интернет-услугата от аналоговия телефон е 
                  много евтина, признаха от фирмата. При дуплекс телефоните, 
                  когато се използва Интернет продължително време, другият 
                  абонат не може да ползва телефона. Много по-лесно е обаче да 
                  се разбереш с комшията, отколкото с БТК, смятат от фирмата.
                  Сега при аналоговите се заплаща 4,6 стотинки за градски 
                  разговор, независимо от продължителността му. При цифровите на 
                  всеки 5 минути се отчита нов импулс през деня и на всяка 9 
                  минута - през нощта. С около 50 стотинки на час ще се оскъпи 
                  услугата, ако се въведат импулсите и при цифровите телефони. 
                  По този начин около 3 млн. души ще бъдат финансово ощетени, 
                  пресметнаха от фирмата. БТК в момента е монополист и може да 
                  си слага каквито цени иска. Ако има поне още един оператор, 
                  който да конкурира БТК, нещата няма да стоят по този начин, 
                  смята Марковски.
                  БТК няма никакви реални шансове до края на годината да подмени 
                  аналоговите с цифрови, категоричен е Марковски.

                        “Мобика” няма намерение да премахва импулсите от 
                        телефонните карти за “Бетком”-телефоните, съобщиха от 
                        дружеството вчера. Само ден по-рано техните конкуренти 
                        от “Булфон” съобщиха, че до 2 седмици ще премахнат 
                        отчитането на импулсите от фонокартите и на тях ще се 
                        чете информация само за оставащата сума в картата, но не 
                        и за броя на импулсите. За сега не предвиждаме корекции 
                        на фонокартите, каза още от “Мобика”.
