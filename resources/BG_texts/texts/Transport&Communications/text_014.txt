АНТОНИ СЛАВИНСКИ, ПРЕДСЕДАТЕЛ НА АСОЦИАЦИЯ ТЕЛЕКОМУНИКАЦИИ:   


Проблем в преговорите по глава Транспортна политика е морският транспорт и в частност морската безопасност. Иначе не съществуват проблеми за затварянето на тази глава, тъй като хармонизацията на националното ни законодателство вече дава възможност за това. Поетите задълженията обаче трябва да се изпълняват, като се спазват договорените срокове. 
През миналата година бяха направени редица 
 
ЗАКОНОДАТЕЛНИ ПРОМЕНИ 
В Закона за пътищата беше въведен принципът за изпробването на винетките, беше решен въпросът с фискалната хармонизация, с финансовата стабилност на превозвачите. В областта на въздушния транспорт формално нещата са хармонизирани. Там съществува скритият проблем, че трябва внимателно да се следи кога ще наближим прага от летище до летище София, който е 2 млн. пътници годишно. Прогнозите са това да стане през 2010 г. С преминаването на този праг ще влезе в сила Директива 9667, която трябва да бъде изпълнявана. 
Процентът на задържаните кораби под български флаг според статистиката, която се прави по Парижката конвенция, нарасна драматично през 2001 г. Преди това през 1998 г. задържаните кораби са били 12.5%, през 1999 - 8.1%, 2000 г. - 7.2%, 2001 г. - 15.7%. За 2002 г. се очакват около 10%. И ако задържаните кораби на БМФ надхвърлят 10%, отрежда им се място в т. нар. черен списък по Парижката конвенция. Като основна причина за големия брой 
 
ЗАДЪРЖАНИ КОРАБИ 
се сочи високата възраст на екипажа в нашия флот. Детайлното разглеждане на причините за задържане сочи и немарливост или ниска квалификация - нещо, което не е продукт на остарелите кораби. За сравнение средният процент на задържаните кораби от страните от ЕС е между 3 и 4%. 
В момента се водят преговори по нефтопровода Бургас - Александруполис. Вземат се мерки за участието на български фирми в строителството му, а никой не повдига въпроса чии танкери ще возят нефта в Черно море. БМФ на практика е почти безтанкерен флот, ЛУКойл-Нефтохим ползва чужди превозвачи и за бъдещия нефтопровод няма ясна визия как БМФ ще обнови флота си. БМФ имаше голяма кредитна задлъжнялост, която в рамките на няколко години рязко намаля и в момента, в който можеше да използва това, за да се вземат нови кораби, прибегна до авантюра от днешна гледна точка - с купуването на обявената в несъстоятелност Варненска корабостроителница. С това беше изчерпан голям резерв от кредитните възможности на БМФ. Друга възможност, пропусната за съжаление при първата редакция на Закона за държавните помощи - морското корабоплаване не беше включено в чувствителния сектор от икономиката. А това би дало възможност да получи съответната държавна подкрепа, и то с инструменти, които съществуват в Европейския съюз. Там се прилагат насоки за използване на държавни помощи в морското корабоплаване поради факта, че морските страни от ЕС са в силна конкуренция с останалия свят. Намерили са 
 
ФОРМУЛАТА ЗА ОСЪЩЕСТВЯВАНЕ 
на държавната намеса. Това става предимно с облекчени режими на облагане на корабоплаването, с т. нар. тонажна такса, моряците са с по-нисък данък и с други инструменти. България безпроблемно можеше да въведе това в собственото си законодателство и с по-ниски данъци и такси да насърчи корабособствениците да правят нови инвестиции и за повишаване на безопасността. Може би все още не е късно, тъй като, доколкото зная, правят се стъпки за включване на този елемент в Закона за държавните помощи. Сравнително добре на този етап се изпълняват големите проекти в инфраструктурата - Дунав мост 2, Летище-София, модернизацията и рехабилитацията на жп линията Пловдив - Свиленград, пристанищата в Лом и Бургас. Тези инфраструктурни проекти се нуждаят от подобрения в българското законодателство, което да даде възможност при процедурите по отчуждаване да се получава разумно обезщетение в рамките на пазарните цени. Разбира се, като се запазва принципът на неприкосновеността на частната собственост. Необходимо е процесът да бъде ускорен. В момента практиката е такава, че той трае произволно дълго време, най-често от 3 до 5 години. Така големите инвестиционни проекти недопустимо се забавят. България занапред ще участва в разпределянето на предприсъединителните фондове в изцяло състезателна среда. 
 
ДОСТИЖЕНИЯТА НА ПРАВОТО НА ЕС НЕ СА ЗАСТИНАЛА МАТЕРИЯ. НЕПРЕСТАННО СЕ ДОБАВЯТ НОВИ ДИРЕКТИВИ И ДОКУМЕНТИ. ЗАТВАРЯНЕТО НА ПРЕГОВОРНАТА ГЛАВА ФИКСИРА НАШИТЕ АНГАЖИМЕНТИ С ХОРИЗОНТ 2007 Г. СЛЕД ЗАТВАРЯНЕТО Й ОБАЧЕ НИЕ ТРЯБВА ДА ВЪЗПРИЕМЕМ ВСИЧКО, КОЕТО СЕ ПРОМЕНЯ В ПРАВНАТА РАМКА НА ЕС. АКО НЕ ЗАТВОРИМ НАВРЕМЕ ГЛАВАТА, ПОЯВЯВАТ СЕ НОВИ РАЗПОРЕДБИ И СЪЩО ВЛИЗАТ В СФЕРАТА НА ПРЕГОВОРИТЕ, КОЕТО ДОПЪЛНИТЕЛНО УСЛОЖНЯВА ПРЕГОВОРНИЯ ПРОЦЕС. 
