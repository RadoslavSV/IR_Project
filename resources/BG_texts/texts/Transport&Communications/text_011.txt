      Емисия: Петък, 4 Февруари 2000
                    
                  Читатели на “Монитор” коментират намерението на БТК да въведе 
                  импулсно отчитане на аналоговите телефони:
                  На умните глави от далекосъобщенита им дай да забъркват каши. 
                  Има-няма два месеца от разрешението на проблема с 
                  Интернет-лицензите и някой неизвестен бюрократ пак реши да се 
                  отличи в опитите да се ловт маймуни дори не с трици, а с 
                  хартиени конфети.
                  Идета да се таксуват на време аналоговите телефони е съвсем в 
                  тон с някои постановки в цялостната дейност на 
                  "далекосмущенита" - национализацията на построените на 
                  разноски на фирми и граждани кабели, лицензирането на де що 
                  може и на пълната безотговорност за качеството на услугите и 
                  правата на потребителя. 
                  За разлика обаче от други случаи на гьонсуратски монполни 
                  решения тази идея, ако се претвори в дела, вместо да докара 
                  някой и друг лев отгоре, заплашва да прати цялата БТК в коша.
                  Таксуването на времето ще се извършва с компютърна система, 
                  "ашладисана" върху допотопното оборудване от времето на бабата 
                  на моя старшина. "Ефективността" на тази система е детайлно 
                  документирана в отказите на столичните централи, където тя 
                  работи от няколко години, да дават справки за проведените 
                  разговори - поради високия процент грешки.
                  В системата за отчитане се съхранват данните за всички 
                  разговори, проведени от даден телефон, независимо дали 
                  абонатът иска това или не. Това е доста хлъзгаво от гледна 
                  точка на гражданските права, а може да се превърне в кошмар за 
                  БТК, ако тези данни се намерят недобросъвестно изнесени от нея 
                  (има хора и организации, които се интересуват от такива данни, 
                  ще се намери и кой да им ги изнесе - справка телефонните 
                  указатели).
                  Всяка грешка при набиране на номер ще може да се оспорва от 
                  абонатите в случай, че са включили детайлизираните сведения за 
                  проведените разговори. "Тенекийката в гащите", кото БТК си е 
                  сложила с "Общите условия...", анулираща отговорността й за 
                  непроведени разговори, очевидно не се простира върху 
                  отчетените и таксувани разговори, когато системата е набрала 
                  грешно - просто до този момент това не беше възможно да се 
                  докаже.
                  От "пенсионерският" брашнян чувал е доста съмнително да могат 
                  да се се изтупат с тази процедура още стотинки. Часовник със 
                  секундарник има във всяка къща - който не може иначе, ще се 
                  свие още.
                  Интернет-потребителите ще му намерим колая. Начини много, 
                  макар че в началото ще е трудно.
                  Без да се отваря приказка за еднаква цена на услуги с различно 
                  качество се вижда, че тази "светла" идея ще е в ущърб на 
                  потребителите, но ще закопае окончателно и телекома и ще го 
                  направи на цена колкото купчина сгурия. 
                  Най-смисленото, което може да направи голямото началство, е да 
                  изгони негодниците. Той си ги знае. И стига са ни правили на 
                  маймуни - курс към ускорена цифровизация. Писна ни да ни 
                  лъготят, че струвало 500-600 марки на телефон и затова не се 
                  правело. Толкова струва един компютър, а той може повече от 
                  една тъпа абонатна касетка, дори и цифрова.
                  Ако вместо да спрат декапитализацита на БТК, някои началства 
                  се чудят как да отръскат последните стотинки на пенсионерите, 
                  без да са направили нищо насреща, скоро монополът ще падне по 
                  естествена причина. Кой знае, може пък това да е от полза на 
                  потребителите?
                  Димитър Киров, свързочник от запаса и аналогов потребител,
                  kirov@mitko.com 
                  Мисля, че БТК няма да се опита да задоволи потребностите на 
                  абонатите, просто защото това не я интересува. Тя трябва да 
                  достигне определени стойности в печалбата, които да й помогнат 
                  при продажбата. Тук въобще не става дума за обикновения 
                  потребител. Оправданията, че по този начин клиентът ще знае 
                  докъде се е обаждал и колко време е разговарял са пълна 
                  простотия. Няма да спрат кражбите на импулси или телефонното 
                  пиратство. Ще останат само надеждите, че ще можем да 
                  убеждаваме компанията, че не сме провеждали тези разговори. 
                  Някои интернет-клубове също ще пострадат. За да оцелеят, те ще 
                  трябва да вдигнат цените или да прибегнат до ефирно приемане 
                  на Интернет, което сигурно също ще се оскъпи, щом започне да 
                  се търси усилено.
                  Емил Милков, Русе
                  emil_milkoff@dir.bg 

                  Радвам се, че повдигате обществен дебат по въпроса за 
                  въвеждането на нова такса за отчитане на телефонните разговори 
                  от страна на Монополиста БТК. Това не е просто рекет, а чисто 
                  издевателство върху 90% от населението на страната. За тези 
                  хора, за които телефонът е единственото средство за връзка с 
                  приятели и познати от цялата страна, това означава пълна 
                  изолация. Аз не преувеличавам, защото сам изпитвам тази тежест 
                  на гърба си. От близо 7 години съм на инвалидна количка и през 
                  зимата въобще не излизам от вкъщи, затова телефонът ми е 
                  жизнено необходим. Също така, поради факта, че съм млад човек 
                  (само на 23г.) имам нужда да се развивам. Инвалидната количка 
                  не ми дава тази възможност (що се касае до физическото ми 
                  състояние), но тя не ми пречи да се развивам умствено. Имам 
                  достъп до Интернет от една година. А сега Монополиста БТК иска 
                  да ми вземе всичко - от връзката ми с приятели и познати, 
                  лишаването ми от всякаква информация (имам предвид изобилието 
                  на такава в Интернет) до възможността ми да се развивам в 
                  желаната от мен посока. Мисля, че това не трябва да се 
                  допуска, а трябва заедно да се борим за това младите хора 
                  (независимо от физическото им състояние) да имат достъп до 
                  най-различна информация, за да могат да се развиват тук в 
                  България, а не да напускат тази прекрасна страна. 
                  Митко Николов Цветков, Видин
                  mitko@mbox.digsys.bg 
