ЕНЕРГИЯТА ОТ ВЪЗОБНОВЯЕМИ ИЗТОЧНИЦИ НЯМА ДА ПРОМЕНИ СЪЩЕСТВЕНО РАЗПРЕДЕЛЕНИЕТО НА ПАЗАРА И ЦЕНИТЕ 

НАДЕЖДА СЕМЕРДЖИЕВА  


В редица страни през последните няколко години се появиха системите на Търгуемите зелени сертификати /ТЗС/ като средство за подкрепа на електропроизводството от възобновяеми енергийни източници в условията на либерализиран пазар. 
 
ГОСПОДИН ПЕНЧЕВ, ВЕЧЕ НАВЛИЗАТ Т. НАР. ЗЕЛЕНИ СЕРТИФИКАТИ В БЪЛГАРИЯ. КАКВА Е СХЕМАТА ЗА ТЯХНОТО ИЗПОЛЗВАНЕ И ЦЕЛТА ИМ? 
- България е изключително богата на ресурси от използваеми енергийни източници - слънчева и термална енергия, отпадъчна биомаса. Голям раздел са неоползотворените горски отпадъци, около 1.2 млн. т годишно. Твърдите селскостопански отпадъци - слама, царевичак и др., са малко повече. Сред възобновяемите енергийни източници са и ветровата, слънчевата енергия и малките хидроцентрали. Мои колеги от чужбина определят България като страна, еквивалентна на ОПЕК по отношение на вододайните енергийни източници. Използването на тeзи ресурси е свързано с инвестиции, крайният продукт е енергия и ние трябва да увеличаваме цената на енергията. Зелените сертификати целят да стимулират производството на електроенергия от възобновяеми енергийни източници. В България в момента се произвежда електроенергия от местни и вносни въглища, атомната електроцентрала, и хидроресурси. Съвсем малко електроенергия се произвежда от природен газ. Всичките производители формират различна себестойност. У нас няма свободен пазар, цената на електроенергията се определя с наредба на ДКЕР. Част от производителите формират себестойност под пазарната цена и могат да реализират печалба. Други обаче формират себестойност над пазарната цена, това е характерно за вододайните енергийни източници. Въпросът в този случай е 
 
КОЙ ДА ПЛАТИ РАЗЛИКАТА 
Идеята е да се спре субсидирането в енергийния сектор и да се стимулира производството на електроенергия от възобновяеми енергийни източници. Това е част от синхронизирането на законодателството ни с това на ЕС, където целите са твърде завишени. 
 
В ЕС ИСКАТ ПРЕЗ 2012 Г. 20% ОТ ЕЛЕКТРОЕНЕРГИЯТА ДА СЕ ПРОИЗВЕЖДА ОТ ВЕИ. ТОВА Е ЗАПИСАНО В ДИРЕКТИВА НА СЪЮЗА, НО ТАЗИ ЦЕЛ СЕГА Е ТРУДНО ДОСТИЖИМА 
Производство на електроенергия от ВЕИ у нас има само от малки хидроцентрали, с единична мощност 5 МВтч. За производство на енергия от тях не се изисква лиценз, а само разрешение. 
За покриване на разликата в цената може да се въведе някакъв механизъм, при който разликата да не се субсидира и да се стимулира производството от ВЕИ. България има ресурси да увеличи енергийната си независимост. В момента ние внасяме над 70% от основните енергоизточници. Ресурсите ни не се ползват по ред причини, една от които е високата себестойност. 
 
СХЕМАТА 
Ако себестойността на произвежданата от вас електроенергия е по-висока от пазарната й цена, някой трябва да покрие разликата. Именно тази разлика формира ценни книжа, наречени Търгуеми зелени сертификати. Като ги продадете, би трябвало да покрият всичките разходи и вие като производител да сте печеливш. Защото няма производител, който не е печеливш, иначе той не съществува. 
 
КОЙ Е ПОТЕНЦИАЛНИЯТ КЛИЕНТ И КЪДЕ Е ПАЗАРЪТ НА ЗЕЛЕНИТЕ СЕРТИФИКАТИ? 
- В рамките на Европа пазарът е ясен. Много страни имат задължението да изпълнят задълженията си по протокола от Киото. И те търсят да закупят емисии, плащайки на други страни, които могат да ги генерират. Ако ние можем да предложим такива зелени сертификати, има клиенти в Европа, които биха могли да ги изкупят. Това са, да речем, Холандия, Дания, Финландия и др. 
 
ВЪЗМОЖНО ЛИ Е ДА ИМА ПАЗАР И У НАС? 
- Възможно е. Идеята съществува в законодателството, но не зная дали ще бъде приета. Всички производители на електроенергия от изкопаеми горива /въглища, природна газ, течни горива/ са задължени да имат някакъв процент от годишното си производство от възобновяеми източници. Те обаче практически нямат такава възможност. Защото ТЕЦ Марица-изток ползва местни въглища и по никакъв начин не може да промени технологията, а и не е задължително. Законът ще ги задължи да си купуват зелени сертификати, еквивалентни на задължителния процент енергия, която трябва да генерират от ВЕИ. 
 
ТЕ НЯМА ЛИ ДА ОТХВЪРЛЯТ ИДЕЯТА И ДА ПРОТЕСТИРАТ? 
- Въпросът е не дали те ще протестират, а как това ще се отрази на цената в момента. Нарастването на производството от ВЕИ електроенергия като проценти е незначително в рамките на годишното производство. Очаква се в първоначалния етап на въвеждането - до 5 години, това въобще да не се отрази на цената на електроенергията. Още повече че тя се определя на несвободен пазар. Смятам, че пазарът ще започне да се легализира. Цените ще започнат да се движат според изискванията и нуждите на пазара. Потреблението сега е по-ниско поради икономическото състояние. Когато се увеличи, цената ще се повишава. Тогава компонентата на зелените сертификати ще стане по-малка и това няма да се отрази в изменението на цената. 
 
КАК ЩЕ СЕ ТЪРГУВАТ ЕМИСИИТЕ ВЪГЛЕРОДЕН ДВУОКИС? 
- Голямата емисия на въглероден двуокис се търгува, както се извършва една голяма сделка. Независимо че България като страна, представена от съответните министерства, дава разрешение за продажба на големи емисии въглероден двуокис, действителната сделка се осъществява между два търговски субекта. Значи парите са тук, тук е новата инсталация, която ще изграждаме. Разбира се, взима се разрешение за количеството въглероден двуокис, което България ще продаде на Световната банка, но това е само разрешение. Паричният поток се контролира и това е чисто търговска сделка. Което улеснява нещата и премахва административните пречки. 
 
ТЕЗИ СРЕДСТВА ОТ ПРОДАЖБАТА НА ЕМИСИЯТА НЕ МОЖЕ ЛИ ДА СЕ ИНВЕСТИРАТ В СТРОЕЖА НА СЪОРЪЖЕНИЯ, КОИТО ЩЕ ПРОИЗВЕЖДАТ ЕНЕРГИЯ ОТ ВЕИ? 
- Принципът е обратен. Това е изкупуване на емисии в рамките на 10-годишен период. Засега срокът е до 2012 г. Това значи, че при една такава търговска сделка бъдещият купувач трябва да бъде сигурен, че новоизградената инсталация, която заменя конвенционалните с неконвенционалните горива, да речем, този завод, който сменя технологията на енергията, ще работи устойчиво 12 г. Той инвестира изграждането на тази инсталация и през цялото време до 2012 г. купувачът отчислява срещу документ средства и получава документ за намалени емисии. В рамките на един период от 12 г. фирмата или заводът, който продава емисии, ще получава пари в зависимост от средногодишните количества, които се продават. 
 
КОИ СА ВОДЕЩИТЕ ФИРМИ, КОИТО ЩЕ УЧАСТВАТ В СДЕЛКАТА У НАС? 
- Договорът, подписан от СБ, е конфиденциален. Надявам се да започнем работа по него в близките седмици. Оценката е много сложна. Не като механизъм, а като доказване на надеждност на производителя на енергията. Т. е. неговата устойчивост в бъдеще. Условно казано - вие имате една ВЕЦ, сигурен ли сте, че в продължение на 12 г. оттам ще минава вода. И колко ще генерирате. Защото това е договор с голяма продължителност и ангажиментът е сериозен. Обектът, за който говорим, е първият в България и се надяваме да тръгне със Световната банка след преговорите ни. Обикновено другите проекти са на търг. Примерно холандското правителство иска да изкупува емисии и е обявило, че приема и разглежда обекти от цяла Източна Европа и финансира най-добрите. Досега България не е успяла да спечели търг. Успяхме да договорим със СБ проекти от определен тип да не се явяват на търг, а само да се докажат техните жизнени способности. В момента, в който се докажат, те подписват такъв договор. 
 
СВЕТОВНАТА БАНКА ИМА СЪЗДАДЕН ВЕЧЕ Т. НАР. ПРОТОТИПЕН ВЪГЛЕРОДЕН ФОНД, В КОЙТО УЧАСТВАТ НАЙ-ГОЛЕМИТЕ ДЪРЖАВИ. НЯКОЛКО ГОЛЕМИ КОРПОРАЦИИ ИСКАТ ДА ИЗКУПУВАТ ЕМИСИИ НА СТОЙНОСТ 200 МЛН. USD 
Нямам информация засега какви проекти са тръгнали. Надявам се до месец да се подпише търговският договор. Това ще бъде голям успех за България. Продажбите на емисия акумулират до момента, до който България изчерпи възможностите си. Това е едно състезание - който първи успее да направи нещата, ще се възползва. Какво ще стане след 12 г., не е ясно. 
 
КАК МОЖЕ ДА ПРОЦЕДИРА ПРИМЕРНО ЧОВЕК ИЛИ ФИРМА С ВЪЗМОЖНОСТИ, АКО РЕШИ ДА ИЗПОЛЗВА ТЕЗИ ЗЕЛЕНИ СЕРТИФИКАТИ? ПО КАКЪВ ПЪТ ТРЯБВА ДА СТИГНЕ ДО ТЯХ? 
- Това ще бъде отразено в нормативната уредба. Частта от енергийния закон в раздела зелени сертификати не се познава добре. Това е нова материя. Удобството при зелените сертификати е, че не е необходимо да се инвестират огромни средства от т. нар. богати хора. Една община например няма никакви възможности, но разполага с ресурси. Има питеен водопровод, в който има налягане, но не произвежда енергия. 
 
ТОВА Е ИДЕАЛЕН МЕХАНИЗЪМ ДА ПРЕДОСТАВИ ТАЗИ ВЪЗМОЖНОСТ НА СОБСТВЕНАТА СИ ФИРМА ВИК ДА ИЗГРАДИ ТАКОВА СЪОРЪЖЕНИЕ 
Тя да контактува и да се сдружи с инвеститор, който има средства, но не извършва такава дейност, а иска да печели. Т. е. общината ще започне да реализира ресурсите си и ще инвестира в продукт с неограничен пазар. Защото не е важно къде, а какъв е пазарът и дали е устойчив. Пазарът на електроенергия е безмерен и ще се увеличава. Така че няма никакви проблеми. 
 
ИМАТЕ ЛИ РАЗЧЕТИ КАКВИ СА ОПТИМАЛНИТЕ ИНВЕСТИЦИИ В ПРОИЗВОДСТВО НА ЕНЕРГИЯ ОТ ВЕИ? 
- Най-ефективно може би от икономическа гледна точка е производството на електроенергия от ВЕЦ. И на второ място от биомаси. Много е ниска себестойността и са малки инвестициите. Работим за инвестиционни проекти, но е много трудно да се каже някаква средна цена. Цените са различни, при съществуваща инфраструктура и сравнително близка преносна мрежа цената на инсталиран киловат се движи между 380 и 500 USD. Когато става въпрос за изграждане на течащи води, където се изискват хидротехнически съоръжения, може да стигне до 2000 USD. Всичко се решава за конкретния случай. Не бих се ангажирал да сравнявам. По-важно е да се направи финансово-икономическа оценка на паричния поток и нетната печалба. Т. е. реалният срок на монтиране на инсталацията, което в момента е малко трудно, тъй като цената, на която се купува електроенергията от независим производител, е фиксирана и тя е половината от пазарната цена. Разговаряли сме, че е необходимо не да се фиксира като число, а да се каже определен механизъм. Примерно 80% от пазарната цена ще са от вашата енергия. Това значи, че ако пазарната цена се повиши, няма да има нов документ, а автоматично следва, че 80% са ясни. Тогава ще бъде много ясно да си прогнозирате паричния поток - колко влагате, при каква лихва, колко инфлация отчитате и срок за възвръщаемост и т. н. 
Единственото нещо, което България 100% изнася, е електроенергия. Със 100% сигурен пазар на когото и да предложите, ще ви плати цената, която предложите. 
Задачата е да стимулираме точно този продукт, който се търси и който ще продължава все повече да се търси. 
 
"У НАС ИМА УНИКАЛНИ СЪОРЪЖЕНИЯ - БИОТЕРМАЛНА ЦЕНТРАЛА В "СВ. СВ. КОНСТАНТИН И ЕЛЕНА". ТАМ СЕ ИЗПОЛЗВА БИОТЕРМАЛНА ЕНЕРГИЯ С ТЕХНОЛОГИЯ НА ТЕРМОПОМПИ С МОЩНОСТ 6 МВТЧ С ПЪЛНА АВТОМАТИЗАЦИЯ, ПО-КЪСНО СЕ ПОСТРОИХА МНОГО ТАКИВА В БЪЛГАРИЯ. 
Инсталираните биотермални мощности в момента са около 130 МВтч. Мощностите с отпадъчна биомаса са 40 МВтч. Слънчевите инсталации за топла вода са около 130 хил. кв. м. 
Работещите хидроцентрали са с мощност 4535 МВтч. Малките ВЕЦ са с обща инсталирана мощност 240 МВтч. Има потенциал за големи ВЕЦ. Вятърни централи у нас няма. Проучвания се правят за н. Калиакра. 
По данни на Енергопроект има възможности за построяване на малки централи по някои от поречията на Вит - 8 веца, 202 км, р. Лом - 78.22 МВтч, Огоста - 34 МВтч." 
