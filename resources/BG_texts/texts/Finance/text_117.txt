НОВИЯТ ИНСТРУМЕНТ Е ИДЕНТИЧЕН С ЕВРООБЛИГАЦИИТЕ, КНИЖАТА СА 7-ГОДИШНИ С ЛИХВА 5.65% 

ВИКТОРИЯ ЛАЗОВА, ПЕТЪР РАДКОВ  

ФИНАНСОВОТО министерство емитира вътрешен дълг, деноминиран в ЕUR, научи в. ПАРИ. Новината потвърди зам.-министърът на финансите Красимир Катев. Емисията ще бъде седемгодишна с обем минимум около 25 млн. ЕUR при лихва 5.65%. Падежът й е май 2010 г. Изпратили сме справките на БНБ, каза Катев. Очаква се централната банка да обяви емисията днес. Аукционът е след 2 седмици. Слагаме началото на една нова тенденция - да се издават инструменти с характеристики, идентични с тези на еврооблигациите, по европейските стандарти, обясни зам.-министърът. Така се подготвяме за времето, когато България ще стане член на ЕС и когато няма да има разлика между външен и вътрешен дълг. 
Тъй като купонът на сега пласираната емисия е над този на еврооблигациите на България, емитирани на външните пазари с падеж 2007 г., интерес ще има, коментира Латинка Колева, дилър в Обединена българска банка. 
 
СТРАТЕГИЯТА 
След преструктурирането на външния дълг през 2002 г. - двете операции по замяна на брейди облигации за глобални такива, отсега нататък финансовото ведомство ще насочи усилията си към развитие на вътрешния дългов и паричен пазар. В известна степен цените на българските ДЦК са подценени спрямо тези по външния дълг, за това говори и тенденцията през последните осем месеца доходността на книжата от вътрешния дълг да спада, респективно цените им да нарастват. Към края на януари т. г. ОЛП /доходността по 3-месечните ДЦК/ слезе на рекордно ниското ниво от 2.5% По тази причина пазарът е със значително по-голям потенциал както за Министерството на финансите, така и за инвеститорите, смятат анализатори. От една страна, стремежите на финансовото ведомство са да финансира хазната си, т. е. бюджетния дефицит, на най-ниска цена. От друга, навлизането на чуждите инвеститори на вътрешния пазар на ДЦК ще увеличи ликвидността на пазара и ще го доразвие. 
 
ПРОЦЕДУРАТА 
В правомощията на финансовото министерство е вземането на решения за нови емисии вътрешен дълг. Тази политика - плащане на лихви и главници по вътрешния дълг, емитиране на нови държавни облигации с цел финансиране на бюджетния дефицит и настъпилите плащания - се гласува от парламента при приемането на Закона за държавния бюджет за съответната година. От съществено значение са заложеният бюджетен дефицит, плащанията по вътрешния дълг и лихвените плащания по външните задължения на страната, които също влизат в бюджетните разходи. 
Пласирането на новите емисии държавни облигации на пазара се извършва на аукционен принцип, като БНБ провежда аукциона и е посредник по операцията по плащанията по двете страни на сделката. Правителствените облигации могат да бъдат краткосрочни или дългосрочни, деноминирани в лева или в други валути.от страна на флота, представили са се лично, за да обсъждат подробности по офертата. Два подобни сигнала са получени до този момент, като при единия от кандидат-инвеститорите са ходили повече от 8 посредници. 
Договорили сме се с проявилите интерес към завода изрично да посочват при преговорите си дали желаят да им се афишира името. В противен случай то няма да се съобщава, заяви шефът на борда Славейко Стайков. Категорично обявяваме, че няма други по веригата за нашата оферта. Никой не е оторизиран от наше име да води преговори, обяви той. Поради тази причина спира да се изнася информация за каквито и да било подробности от офертата на джойнт-венчъра до излизането в публичното пространство на целия меморандум, заяви още той. 
На последния съвет на директорите е взето решение да бъдат бракувани 5 кораба на БМФ през годината. От експлоатация се вадят плавателни съдове, строени преди 35 г. В момента националният ни морски превозвач има около 20 кораба на възраст над 30 г. 12 от тях са на море повече от 35 г. 
 
ОБЕЩАНИЯТА 
Интересни сделки с дълга обеща в интервю за в. ПАРИ Милен Велчев в края на м. г. Тогава той заяви, че по активното му управление главното вече е направено и не се очакват нови сделки като тези от 2002 г., свързани с изкупуване и замяна на дълг, но че ще има новини. 
