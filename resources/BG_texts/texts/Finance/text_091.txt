      Емисия: Четвъртък, 3 Февруари 2000
                    
                  Сарафите свалиха курса до 1.97 ВGN/USD
                  НЕДЯЛКО ПЕТРОВ
                  Въпреки леко отстъпление на долара на международните пазари, у 
                  нас той запази високите си позиции.
                  Българските играчи почти замразиха търговията в сравнително 
                  тесните граници 2.0050 - 2.0100 ВGN/USD в очакване на 
                  решенията на американската централна банка. Обемите също бяха 
                  свити до символични количества. Рекордните стойности и 
                  неизвестната посока, в която може да поеме долара, 
                  респектираха силно дори маркетмейкърите. Цените паднаха само 
                  при сарафите. В София курс "продава" беше между 2.005 и 2.010 
                  ВGN/USD. Това обаче не впечатли особено много клиентите. 
                  Отново по-активни бяха продавачите на валута. Въпреки, че 
                  курсът падна с близо една стотинка, те все още можеха да 
                  получат минимум 1.9850 лева срещу един долар.

                        Вчера йената изненадващо се срина до 109.06 JРY/USD. 
                        Това е най-ниското ниво от средата на септември 1999 г. 
                        Ако и днес тя не успее да поскъпне поне до 108.90 
                        JРY/USD, може да се очаква проблемите й да се задълбочат 
                        и курсът й да падне до 120 -130 JРY/USD.

                  В провинцията летвата падна още повече. Там маржът беше 
                  увеличен до 3-4 стотинки, от 1.9700 до 2.0000 ВGN/USD. 
                  Германските пари бяха търгувани в цялата страна в интервала 
                  0.994 - 0.999 лева. Отделни търговци стесниха разликата до 
                  0.996 - 0.998 лева, но и това не привлече много клиенти в 
                  бюрата им.
                  Йената отново беше най-вълнуващата атракция на световните 
                  пазари. Вчера рано сутринта по време на сесията в Токио 
                  доларът поскъпна до 109.06 JРY/USD. Това е рекордно ниво от 13 
                  септември на миналата година насам. Йената се обезцени толкова 
                  рязко, защото преобладаващата част от дилърите очакват лихвите 
                  в САЩ да бъдат вдигнати поне с 0.25%. Независимо, че японският 
                  финансов министър Кийчи Миядзава заяви, че политиката на ВАNК 
                  ОF JАРАN за нулеви лихвени проценти няма да трае вечно, 
                  инвеститорите не погледнаха много сериозно на тези думи. 
                  "Йената стопява аванса си от 1999 година, когато скочи с 
                  повече от 10% спрямо долара поради оптимизма за японския 
                  икономически растеж. В действителност обаче проблемите в 
                  Япония са все още твърде много и не мисля, че нейната валута в 
                  момента е особено добра инвестиция", заяви Хариет Ричмънд, 
                  главен дилър на лондонския клон на J.Р. МОRGАN INVЕSТМЕNТ 
                  МАNАGЕМЕNТ. По-късно през деня пазарът се върна до 107.40 
                  JРY/USD. Все повече нарастват мненията, че евентуално дневно 
                  приключване над 108.50 JРY/USD би могло да обърне обратно 
                  посоката на движение. А това означава щурм към зоната 120 - 
                  130 JРY до края на годината.
                  Доларът беше котиран между 2.0070 - 2.0175 DЕМ и 1.6515 - 
                  1.6593 СНF. Еврото почти не помръдна от трудната зона 0.0970 - 
                  0.9730 ЕUR/USD. Сега всичко е в ръцете на централните банки в 
                  САЩ и Еврозоната. Техните ходове ще дадат следващия импулс на 
                  пазарната надпревара.
                  Справка за централния курс на БНБ:
                  http://dir.zone168.com/currency/index.html 
