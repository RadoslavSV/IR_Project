СПОРЕД КАНДИДАТ-КУПУВАЧА БЪЛГАРСКАТА ЗЛАТНА МИНА ИМА ПОТЕНЦИАЛНА СВЕТОВНА КЛАСА 

ЕКИП НА В. ПАРИ  

Акциите на Dundee Рrecious Мetals и компанията майка - Dundee Вankcorp Group се търгуват на фондовата борса в Торонто. Пазарната капитализация на Dundee Вankcorp е 330 млн. канадски долара. В Челопеч ще са необходими 
15 млн. USD през следващите година и половина и още 40 млн. USD през следващите 3 години, според разчетите на DРМI. 
КАНАДСКАТА компания Dundee Рrecious Аcquisition Inc. се е споразумяла за 90-дневен срок на ексклузивност с Navan Мining и Deutsche Вank-Лондон за изкупуването на българските активи на Navan. Тя е от структурата на Dundee Вankcorp Group и е с дългогодишни традиции в златодобива, съобщиха от компанията майка Dundee Рrecious Мetals Inc. 
Активите на Navan включват мината в Челопеч, проекта за добив на злато в Ада Тепе, близо до Крумовград, който е на етап предварителна техническа обосновка, и няколко лиценза за проучвания в Централните и Източните Родопи. По време на договорения период на ексклузивност компанията се ангажира да подпомогне текущите операции и да завърши предварителното си проучване за подобряване на операциите в Челопеч. 
Концентратът от Челопеч се изнасяше за канадската фирма Нуранда, тъй като у нас е забранена преработката на концентрат с високо съдържание на арсен. Собствениците на мината бяха поели анжажимент да внедрят в Челопеч инсталация за очиска на арсена, но това не стана. 
Кандидат-купувачът ще трябва да вложи 15 млн. USD през следващите година и половина и още 40 млн.USD през следващите 3 години. 
През миналата година дъщерните дружества на компанията майка Dundee Рrecious Мetals Inc. са били в процес на преструктуриране. Това се отразява най-добре на финансовото подразделение Dundee Wealth. Загубата на Dundee Вankcorp през първите девет месеца на 2002 г. е била 684 хил. USD или двойно по-малко спрямо година по-рано. 
На борсата Dundee Рrecious Мetals в момента се котира на нива от 21 канадски долара. Това е своеобразен връх за годината, след като компанията успя да отбележи стабилно нарастване спрямо нивата от 13 долара в началото на 2002 г. Книжата на Dundee Вankcorp се търгуват на нива от 13.5 долара. 
 
ПРЕЗИДЕНТЪТ И ГЛАВЕН ИЗПЪЛНИТЕЛЕН ДИРЕКТОР НА DUNDЕЕ РRЕСIОUS МЕТАLS INС. ДЖОНАТАН ГУДМАН: 
Това са активи от потенциална световна класа, които са лишени от адекватен капитал и мениджърски талант. След значителни инвестиции вярваме, че тези активи ще възнаградят всички заинтересувани страни, в т. ч. сегашните работници, българското правителство и акционерите на Dundee Рrecious Мetals Inc. 
 
СПРАВКА В. ПАРИ 
През 2002 г. мината в Челопеч е произвела 609 185 т. руда с 1.6% съдържание на мед и 4.04 грама злато, което е 48 000 тройунции.потенциалният купувач се ангажира да извърши предварителни изцследвания за подобряване на дейността в мината. 
