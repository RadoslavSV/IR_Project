МЕНИДЖЪРСКИТЕ ОЧАКВАНИЯ СЕ ПОДОБРЯВАТ, ТВЪРДИ МЕRRILL LYNСН  


МЕНИДЖЪРИТЕ на глобалните инвестиционни фондове са повече от всякога убедени, че акциите, търгувани в САЩ и Европа, са подценени. Това сочи проучването на Мerrill Lynch за февруари, направено сред 300 мениджъри на фондове. Все пак апетитът на инвеститорите за рискови експозиции е силно редуциран в момента и по тази причина вероятно инвестиционите фондове няма да се въползват от подценените активи на фондовия пазар, се казва също в проучването. Според Дайвид Боуър, главен инвестиционен стратег в Мerrill Lynch, проучването доказва тезата на председателя на Фед Алън Грийнспан, че както при старта на икономическото възстановяване инвеститорите неохотно се разделят с високия риск в икономиката. 
"С веднъж започнало понижаване на рисковата надбавка, която търсят инвеститорите, вероятно ще станем свидетели на значително покачване на борсовите индекси", коментира Дайвид Боуър. 
Около 37% от анкетираните през февруари мениджъри вярват, че цените на акциите в момента са подцененни - най-високият процент от април 2001 г. За януари техният дял е бил 27%, сочат данните от предходното изследване. Същевременно мнозинството от инвестиционите мениджъри не смеят да повторят грешката от последните две години, т. е. остават с сравнително ниски експозиции на фондовия пазар. Около 34% от анкетираните посочват, че те управляват инвестиционото си портфолио с нисък или нормален риск. С други думи, те избягват високия риск на Уолстрийт, породен от нарасналото геополитическо напрежение и несигурността около щатската и европейската икономика. Половината от мениджърите твърдо отговарят, че апетитът им към риск е силно намалял през последната една година. 
За фондовите мениджъри перспективите пред еврозоната са по-лоши от тези за САЩ и Япония. Причината е в изнемощелия икономически растеж и поскъпналата единна валута, която ще има допълнително негативно отражение върху износа. Цените на щатските компании формират един от най-обещаващите фондови пазари, но все още е рано да се каже кога ще започне нарастването им. Инвеститорските перспективи за акциите, търгувани на възникващите пазари, са доста по-добри и обещават добра печалба, показва проучването. Мениджърите на инвестиционните фондове продължават да твърдят, че търсят компании, които са сигурни - имат достатъчно пари в брой. Повече от половината анкетирани смятат, че тези компании биха увеличили дивидентите си след погасяване на дълговите си плащания. От друга страна, едва 17% от тях търсят компании с излишни пари, които да се използват за капиталови разходи или поглъщания. 
ОТ година на година представянето на инвестиционите фондове става по-лошо. Това е резултат от непрекъснато спадащия фондов пазар в САЩ. От февруари 2000 г. обезценката на щатските акциите наближава 50%. Инвестиционите фондове се изхабяват много бързо. Тези с най-добро представяне в дадена година обикновено имат изключително лошо представяне през следващите години. 
За 2001 г. най-добре представящите се бяха хедж фондовете. По предварителни оценки за 2002 г. най-успешно представилите се фондове са тези, които са инвестирали в активи на възникващите пазари, както и в правителствени облигации.  

