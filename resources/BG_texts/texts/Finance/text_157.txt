АВСТРАЛИЙСКАТА RЕSЕRVЕ ВАNК ПЪРВА СВАЛИ С 40% ОБСЛУЖВАНЕТО НА БЕЗКАСОВИТЕ ТРАНСАКЦИИ 

ТНЕ ВАNКЕR  


АВСТРАЛИЙСКАТА Reserve Вank съкращава банковите такси за валутен обмен като част от своята реформа в схемите за кредитни карти, което може да окаже революционно въздействие върху картовите трансакции по целия свят. Обменни такси плащат институциите, предлагащи услуги за търговци, на тези, които издават кредитните карти. В последно време те бяха подложени на сериозна критика за това, че не са конкурентни. 
Решението на Австралия да намали с около 40% обменните такси върху трансакциите и по този начин да се намеси в ценообразуването представлява първата значителна крачка от този род, предприета от национален регулатор. 
 
РЕФОРМИТЕ ПРЕДВИЖДАТ ИЗПОЛЗВАНЕТО НА БЕНЧМАРК /РЕФЕРЕНТНО НИВО/, КОЙТО ЩЕ ОПРЕДЕЛЯ ОБМЕННИТЕ ТАКСИ ВЪЗ ОСНОВА НА РАЗХОДИТЕ 
Очаква се средните такси да паднат от сегашните 0.95% от стойността на всяка картова трансакция до 0.55%-0.6% през втората половина на 2003 г., което прави намаление от около 40%. 
Намаляването на обменните такси означава, че услугите за търговците ще станат по-евтини, което ще доведе постепенно до общо, повсеместно намаляване на цените, твърдят от Reserve Вank. Тези мерки ще се прилагат към схемите за кредитни карти, използвани в Австралия от Вankard, Мasterkard и Visaсаrd, които са формално обозначени в закона за регулация на разплащателната система от 1998 г. Аmerikan Еxpress и Diner's Сlub, че също ще премахнат ограниченията върху таксуването на търговците. 
Усилията на Австралия да насърчава конкуренцията в кредитните карти и така да намали обменните такси може да се разглежда като победа на потребителите. В същото време обаче реформата може да засегне сериозно издателите на кредитни карти, а оттам и банките. 
 
ПРИХОДИТЕ ЩЕ ПАДНАТ 
Наблюдателите предполагат, че австралийската реформа ще намали приходите от кредитни карти, като намалението може да достигне до две трети още преди да бъдат въведени алтернативни промени. Реформата ще окаже натиск за все по-голямо намаляване на обменните такси в момент, когато Мasterkard и Visa трябва да посрещнат щети от около 200 млрд. USD в съдебната битка с американските банки на дребно в продължителното дело Уолмарт за обменните такси. 
Междувременно Европейската комисия изясни позицията си по въпроса и през август 2001 г. потвърди, че междурегионалните обменни такси на Visa са съвместими със закона за конкуренцията в ЕС. Независимо от това през юли м. г. ЕС публикува подробности за предложенията за промяна на някои аспекти на междурегионалния обмен в ЕС: 
* Намалява се общото ниво на обменното таксуване чрез въвеждане на фиксирана такса от 0.28 евро на трансакция за директни дебитни карти 
* Постепенно намалява нивото на средните обменни такси за кредитни и дебитни карти с отложено плащане средно с 0.7% до края на 5-годишния период 
Ханс ван дер Велде, президент на Visa-Еurope, беше във възторг от възгледа на ЕК. Днес е хубав ден за потребителите, защото без обменни такси цената на кредитните карти може да нарасне с около 50 евро, каза той в Италия. 
Ясно е обаче, че австралийската реформа отива много по-далеч от ЕС. Обявеното от Reserve Вank 40-процентно намаление в таксата на една трансакция до края на 2003 г. е далеч по-напред от предложението на ЕС към Visa да свали средната такса до 0.7% до края на 2007. 
 
СТРАХЪТ ОТ ПОКАЧВАНЕ НА РАЗХОДИТЕ 
В коментар за решението на Австралия и неговото евентуално въздействие Ван дер Велде казва: "Австралийската Reserve Вank намалява такси, които без друго са едни от най-ниските в света. Банката призна, че търговците са бенефициенти на мрежата от кредитни карти и трябва да дадат принос към разходите за своите операции." 
Той добавя: "Обменът има за цел да оптимизира търсенето на карти и броя на търговците, готови да ги приемат. Страхувам се, че това решение ще доведе до повишаване цените на картите и намаляване броя на търговците, готови да ги приемат. Ако това се случи, ще страдат потребителите и икономиката като цяло. Колкото до Европа, ние не очакваме решението на Австралия да даде сериозни отражения, тъй като ЕК вече взе своето решение за търсенето и за нивата на междурегионалните обменни такси." 
Реформата в Австралия постави нов еталон за конкуренцията и обменните такси ще я последват в идващите месеци. 
