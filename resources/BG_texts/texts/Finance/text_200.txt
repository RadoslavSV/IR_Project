АКЦИИТЕ НА ТЪРГОВЦИТЕ НА ДРЕБНО СА НАЙ-ПЕЧЕЛИВШИТЕ ПРЕЗ 2001 Г. 

ПО FINАNСIАL ТIМЕS  

РУСКИТЕ акции бяха едни от най-добре представилите се през 2001 г., а руският пазар се покачи с над 50%, докато в същото време повечето световни борси отбелязаха чувствителен спад. Индексът на анализаторската организация МSСI за Русия, който включва единствено листваните в Щатите американски депозитарни разписки на руски акции и е доминиран от книжата на телекоми и енергийни компании, скочи с 53.2% през изминалата година. Така индексът възстанови отбелязания спад през 2000 г. с 30.4%. 
Другите индекси на МSСI отразяват руския пазар по-точно от АДР. Той е отбелязал покачване с над 90% през последната година според Мoscow Тimes, или най-високата от всички оценки. Корея, където беше отчетен значителен растеж на цените на книжата на компании в сферата на търговията и на финансовите услуги, държи второто място в класацията на МSСI с покачване от 46%. Както и Русия, източноазиатската страна се възстановява от мрачната 2000 г., когато пазарът се е сринал с повече от 50%. 
Както обикновено, успехът на фондовите инвестиции на развиващите се пазари зависи от правилния избор на страните, смята Ричард Пел от Julius Вaer Investment Мanagement. Поради големия брой развиващи се пазари и слабата корелация на възвръщаемостта между тях по време на спад на акциите на развитите страни е напълно възможно да се намерят печеливши компании. 
Колумбия заема третото място по ръст на националните пазари през 2001 г. според класацията на МSСI, докато Мексико и Перу са поставени съответно на шесто и седмо място въпреки ескалиращите проблеми на Аржентина и Бразилия. В Колумбия, където фондовият пазар загуби 41.2% от стойността на листваните там акции през 2000 г., инвеститорите станаха свидетели на типичното възстановяване на развиващ се пазар. Но аналитиците също така посочват, че няма ефект на пренасяне на кризата от една латиноамериканска страна към целия регион. Мексиканските инвеститори не пожелаха да накажат Аржентина за паричните й проблеми през последната година. 
Другите върхови развиващи се пазари като Шри Ланка, Йордания и Тайланд също се люлеят нагоре-надолу всяка година. Но за големите инвеститори е трудно да сграбчат тези печалби. Според Ричард Пел да се движат пари във и от Шри Ланка или Йордания в рамките на една година само обогатява местните лица. А Тайланд с нищо не впечатлява, когато се отчете, че пазарът е със 79% под своя връх през 1995 г. Русия, Корея, Тайван и Мексико бяха истинските печеливши - важни страни с големи фондови пазари, за които се смята, че ще изправят отново световната икономика на крака. 
Единственият сектор на световните капиталови пазари, който не отстъпва в битката с кризата, е търговията. МSСI отчита ръст на книжата на търговците на дребно в глобален мащаб с 5.8%, но по-малко от загубите с 29.6% през 2000 г. Всяка друга област в икономиката отчита загуби през миналата година въпреки шепата успехи на някои от развиващите се пазари. Здравеопазването, енергетиката и производството на храни, напитки и тютюневи изделия отчитат само няколко процента спад на фона на позитивните тенденции година по-рано. И дори компании в сфери, насочени към сдържаните потребители, като автомобилопроизводителите и хотелските вериги, завършиха годината в първата десетка. 
