СОММЕRZВАNК стана първата германска банка с годишна загуба от Втората световна война насам. Анализаторите се съмняват, че тя ще се върне към печалба през тази година. 
Сommerzbank обвини рекордните лоши заеми от 1.3 млрд. ЕUR за нетната си загуба за 2002 г. в размер на 298 млн. ЕUR, която е по-висока от очакванията на анализаторите от 200 млн. ЕUR. През 2001 г. банката отчете нетна печалба от 102 млн. ЕUR. 
Изпълнителният директор Клаус-Петер Мюлер нарече резултатите "ужасни", но настоя, че допълнителното съкращаване на разходите ще постави компанията в по-добри позиции през следващата година. 
Анализаторите се съмняват, че банката ще може да подобри състоянието си за толкова кратко време при една почти замряла икономика, несигурни пазари и пренаселен банков сектор в Германия. Икономистите вярват, че германската икономика е изправена пред рецесия през тази година. 
Съвземането на германските банки не зависи от самите банки, а от икономиката, казва Конрад Бекер, анализатор от Мerck Finck. 
Въпреки добрия контрол на разходите Сommerzbank не може да ги съкрати толкова бързо, колкото е спадът на приходите,обяви неотдавна Мerrill Lynch. 
В основата на стратегията си за оцеляване Сommerzbank постави намаляването на разходите, като ги съкрати с 600 млн. ЕUR през 2002 г. до 5.2 млрд. ЕUR. Мюлер има за цел да ги доведе до под 5 млрд. ЕUR през тази година, което означава нови съкращения на работна ръка. Банката е уволнила 4300 души, или 12% oт персонала си, от 1999 г. досега. В инвестиционното подразделение се очакват други 345 съкращения. Според някои специалисти съкращаването на разходите в Сommerzbank може да е твърде голямо и да не позволи на банката да реализира добри приходи в бъдеще. Не искаме да съкращаваме разходите твърде много, казва Аксел фон Рюдорфер, финансовият шеф на Сommerzbank. 
Така приходите остават другият двигател за растежа. Но мнозина се съмняват, че Сommerzbank ще успее да повиши печалбата си през тази година, освен ако германската икономика не подобри драматично представянето си. 
Шефовете на банката си поставиха за цел да намалят провизиите за лоши заеми. През 2002 г. те се повишиха с 1.3 млрд. USD от 927 млн. USD през предишната година, след като броят на фалитите в страната достигна рекордни нива. 
Всички рискове са под контрол, казва Мюлер. Според него ликвидността на Сommerzbank е добра. Банката е в период на преструктуриране на търговското и инвестиционното си подразделение и Мюлер обяви, че е готов да направи малки придобивания, които да повишат приходите и броя на клиентите, но не назова определени цели за поглъщане. 
Мюлер подчерта, че не води преговори за продажба на Сommerzbank на някоя друга банка. В сектора отдавна има слухове за очаквано сливане между Сommerzbank и НVВ Group, която е изправена пред същите проблеми с лошите заеми. 
Нашият основен проблеми не е германската икономика, а германската банкова система, казва Мюлер. Той неведнъж се е оплаквал от пренаселения финансов сектор в страната, разделен между листваните банки и държавните публични банки, известни като Landesbanken и Sparkassen. Те все още може да получат държавна гаранция за дълговете си и така да поставят листваните банки в неблагоприятна позиция. Те трябва да държат лихвите за кредит доста по-ниски от конкурентите си в другите държави. 
Дайте ми същите условия като във Великобритания само за една година и ви обещавам солидни дивиденти, казва Мюлер. Сommerzbank трябваше да намали дивидентите си за 2002 г. до 0.10 ЕUR спрямо 0.40 ЕUR през 2001 г. 
Мюлер ще започне вътрешно разследване за това как резултатите на банката са изтекли на пазара преди официалното им оповестяване за втори път през последните шест месеца. Германският пазарен регулатор ВaFin също се кани да разследва случая. 
Много съм разстроен и ядосан, заяви Мюлер и обеща да уволни виновниците за изтичането на информацията. Със сигурност нямаше да бъде толкова ядосан, ако резултатите на банката му бяха по-положителни.
