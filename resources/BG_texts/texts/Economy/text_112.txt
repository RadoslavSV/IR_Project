МАРКЕТИНГЪТ Е ВСЕ ПОВЕЧЕ БИТКА ЗА ЗАВЛАДЯВАНЕ СЪЗНАНИЕТО НА КЛИЕНТА, А НЕ БИТКА МЕЖДУ ПРОДУКТИ И УСЛУГИ 

ЖАНЕТ НАЙДЕНОВА, МАРКЕТИНГ КОНСУЛТАНТ, JNN КОНСУЛТ  


 
ПРЕДСТАВЯТЕ ли си да пътувате в непозната страна без пътна карта? Същото е, когато управлявате вашия бизнес без маркетинг план. Маркетинг планът ни помага да си отговорим на въпросите къде се намираме, къде искаме да стигнем и как да стигнем дотам? Маркетингът е двигателят на всеки бизнес. За да се ангажираме с успешен маркетинг, абсолютно задължително е да започнем с маркетинг план. Маркетинг планът ни помага да се фокусираме върху цялата дейност на маркетинга чрез серия от стратегии за постигане на целите, чрез измеримост на ефективността на всяка от тактиките, програмите, средствата и комуникациите, използвани във всяка стратегия. 
Не е задължително маркетинг планът да бъде от десетки страници. 
Едни от най-успешните маркетинг планове са създадени върху салфетка по време на закуска или под душа. Колкото и кратък да е вашият маркетинг план, напишете го! 
Алгоритъмът за създаване на Guerrilla маркетинг план, който ви предлагам, се състои от 7 стъпки и представлява писмени отговори на седемте най-важни за вашия бизнес въпроси. 
 
1. КАКВИ СА КОНКРЕТНИТЕ ВИ ЦЕЛИ? 
Отговорете на този въпрос. Започнете с предназначението на вашия маркетинг. Поставете си конкретни цели и ги запишете. Планирайте целите по седмици, месеци, тримесечия, година. Ето и няколко примера: 
Да добавим нови 50 клиенти в рамките на следващите три месеца към клиентската база на фирмата ни. 
Да увеличим пазарния дял на продукт А с 5% през следващото тримесечие. 
 
2. КАКВА Е ПОЛЗАТА ОТ ВАШИЯ ПРОДУКТ ИЛИ УСЛУГА? 
Имаме вече дефинирани конкретни маркетинг цели. Следващата стъпка е да определим ползата от нашия продукт или услуга. 
Много често не се прави разлика между ползата от продукта или услугата и техните свойства или характеристики. Свойствата или характеристиките са елементи на продукта или услугата, които предоставя ползата от тях. 
 
3. КОИ СА ЦЕЛЕВИТЕ ГРУПИ ЗА НАШИТЕ ПРОДУКТИ И УСЛУГИ? 
След като вече сте дефинирали предназначението на вашия маркетинг, конкретните цели и ползите от вашите продукти и yслуги, трябва да дефинирате кои са целевите групи за тях. Кой точно желае и има нужда от предлаганите от вас продукти и услуги? Ще отговорите - всеки. Грешен отговор! Търсете ниша и колкото по-фокусирана е тя, толкова по-добре за вас. Колкото по-фокусирана е целевата група, толкова по-ефективен е вашият маркетинг. Коя е вашата целева група? 
 
4. КОИ СА ВАШИТЕ КОНКУРЕНТНИ ПРЕДИМСТВА? 
След като сте определели ползите от вашите продукти и услуги и целевите групи, задайте си следните въпроси: 
По какво се различава вашата оферта от тези на конкурентите ви? 
Кое е отличителното при вашия бизнес? 
Ако нямате конкурентно предимство, то трябва да го създадете. Вашата оферта трябва да е уникална и да съдържа истинско конкурентно предимство. Ако ви е трудно да го определите сами, можете да направите проучване сред целевата група и тя ще ви подскаже кое е конкурентното ви предимство. Позиционирайте вашия бизнес на базата на това предимство. Използвайте го и създайте маркетинг послание, което ясно да го утвърждава. Маркетингът е все повече битка за завладяване съзнанието на клиента, а не битка между продуктите и услугите. 
 
5. КОИ СА ВАШИТЕ МАРКЕТИНГ СРЕДСТВА? 
Съществуват множество маркетинг средства /повече от 100/, които можете да използвате при вашата маркетинг атака. Половината от тях са безплатни, други изискват средства, трети са свързани с инвестиция на вашето време, а четвърти - с вашето въображение. За да получите БЕЗПЛАТНО списъка със стоте маркетинг средства, изпратете Е-mail на адрес: 100ОfflineМarketing @sendfree.com 
 
6. КАКЪВ Е ВАШИЯТ БЮДЖЕТ? 
Първата стъпка при планиране на бюджета за маркетинг е да определите какъв процент от продажбите ще заделите за маркетинг. Различните типове бизнес планират различни проценти. Около 10% от обема на планираните продажби е добра база на бюджет за маркетинг. Някои видове бизнес - например производителите на парфюми, бижута, цигари и др., изискват планиране на много по-голям бюджет. Ако знаете средния процент за маркетинг бюджет във вашия бранш, то е добре да планирате малко повече от средния. Лидерите често инвестират повече в маркетинг и това им помага да растат по-бързо. 
