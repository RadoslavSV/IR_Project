ЩЕ СПАЗИМ РЕШЕНИЕТО НА СЪДА ПРИ СДЕЛКИТЕ ЗА БУЛГАРТАБАК И БТК, АЛТЕРНАТИВИ НЯМА 

С ИЗПЪЛНИТЕЛНИЯ ДИРЕКТОР НА АГЕНЦИЯТА ЗА ПРИВАТИЗАЦИЯ АПОСТОЛ АПОСТОЛОВ РАЗГОВАРЯ ВАЛЕНТИН   
 
 ГОСПОДИН АПОСТОЛОВ, КОИ ПРЕДПРИЯТИЯ ВЕЧЕ СА ГОТОВИ ЗА ПРИВАТИЗАЦИЯ И КАКВИ СДЕЛКИ И НОВИ ПРОЦЕДУРИ ПРЕДСТОЯТ НА АГЕНЦИЯТА В БЛИЗКИТЕ ДВА-ТРИ МЕСЕЦА? 
- Имаме готовност за значително количество сделки. За съжаление предприятията, които са останали, не са с най-гръмките имена в българската икономика. Като 
по-показателни и интересни все пак ще бъдат сделките за ИПК Родина, Бояна филм 
Хемус еър, чийто търг за продажбата на остатъчния дял от 49% се проведе миналата седмица и бе спечелен от Химимпорт. Подготвяме предприятия от Военнопромишления комплекс, които не са в забранителния списък, като ВМЗ-Сопот и външнотърговските компании Кинтекс и Тератон. Там имаме някои проблеми от гледна точка на прилагането на закона. Когато ги отстраним, ще продължим. 
 
ЗАЩО ВЪПРЕКИ ЛИПСАТА НА СПЕЦИАЛНА НАРЕДБА И НА КОМИСИЯ, КОЯТО ДА ЛИЦЕНЗИРА ФИРМИТЕ, ПРОВЕДОХТЕ КОНКУРСИ ЗА ИЗБОР НА ОЦЕНИТЕЛИ? ТЕ ДОРИ ЗАПОЧНАХА РАБОТА, КАКВО ЩЕ СТАНЕ ПО-НАТАТЪК? 
- Ами конкурсите са прекратени за съжаление. Изборът се анулира. Когато стартирахме конкурса, имахме надежда, че допуските, които бяха издадени на специалистите да правят оценка в този профилиран бизнес, са валидни. Оказа се, че с новия Закон за класифицираната информация те са суспендирани и трябва да се издаде нова наредба, с която да се регламентира начинът за допуск на външни лица до обекти, които са под режим на тайна или са секретни. Кога точно ще излезе тази наредба, аз не мога да прогнозирам. Надявам се, че в скоро време отговорното министерство - МВР, ще предприеме необходимото и ще внесе наредбата в МС. 
 
ГОСПОДИН АПОСТОЛОВ, ВЕРОЯТНО СТЕ ЗАПОЗНАТ С ПУБЛИКАЦИЯТА НА В. ПАРИ, ОТ КОЯТО СТАВА ЯСНО, ЧЕ ТЪРГОВСКАТА МАРКА НА КИНТЕКС Е РЕГИСТРИРАНА НА ИМЕТО НА ЧАСТНО ЛИЦЕ. ТОВА СПОРЕД ВАС ЩЕ СЪЗДАДЕ ЛИ ПРОБЛЕМИ ПРЕД ПРИВАТИЗАЦИЯТА НА ДРУЖЕСТВОТО? 
- Не виждам защо трябва да създаде някакви сериозни проблеми. Марката е вид актив на дружеството и по този начин се визуализира в неговия баланс. Естествено това е най-опростеното обяснение, но мисля, че когато бъдат избрани оценител и фирма, която ще изготви правния анализ и меморандума, този проблем ще бъде дискутиран ясно и точно в документите. А вече участниците в процедурата за покупката на тези фирми сами ще преценят доколко това ще се отрази като минус в техните бизнеспланове и отношения, както и върху цената, ако не бъде отстранено. 
 
КОГА СПОРЕД ВАС ЩЕ ЗАПОЧНЕ ПРОЦЕДУРАТА ЗА ПРИВАТИЗАЦИЯ НА 7-ТЕ ЕЛЕКТРОРАЗПРЕДЕЛИТЕЛНИ ПРЕДПРИЯТИЯ /ЕРП/ И ТОВА ЛИ СЕ ОЧЕРТАВА КАТО НАЙ-ГОЛЯМАТА СДЕЛКА ЗА ГОДИНАТА? 
- Като сделка на 2003 г. най-вероятно ще бъде приватизацията на ЕРП паралелно с приватизацията на двата флота, ако естествено успеем да убедим народните представители, че не трябва да се гласува на второ четене влизането на БМФ и БРП в забранителния списък. Моето дълбоко убеждение, пък и на всички хора, които са реформаторски настроени, е, че това е недоглеждане в предложението. Но за ЕРП според моите прогнози и комуникацията, която имам с консултанта ВNР Рaribas, мога да кажа, че до края на февруари и началото на март вече трябва да има ясна идея за сроковете. Най-вероятно през март процедурата ще стартира. 
 
ЩЕ СЕ АНГАЖИРАТЕ ЛИ С НЯКАКВИ ПРОГНОЗИ ЗА ЦЕНАТА? КОЛКО ПОСТЪПЛЕНИЯ МИНИМУМ ДА ОЧАКВАМЕ ОТ ПРОДАЖБАТА ИМ? 
- В момента имам възможност да се ангажирам, но обектите са доста специфични. Мисля, че би било по-добре да изчакаме предварителната оценка, която ще направи консултантът, да видим и очакванията на министъра на енергетиката, затова на този етап не бих си позволил да коментирам каквато и да било цифра. 
 
КАК ЩЕ КОМЕНТИРАТЕ ПОСЛЕДНОТО РЕШЕНИЕ НА ВЪРХОВНИЯ АДМИНИСТРАТИВЕН СЪД ПО КАЗУСА БТК? СДЕЛКАТА ПРОДЪЛЖАВА ДА Е БЛОКИРАНА И ВСИЧКО Е В РЪЦЕТЕ НА ПРОКУРАТУРАТА. 
- Продължавам да не коментирам решения на съда, защото те са такива, каквито са, и трябва да бъдат изпълнявани. Една от потенциалните пречки, които съществуваха пред процедурата, е оттеглена в момента. Постановлението на прокуратурата за спиране на сделката си остава в сила. Ние сме предприели необходимите законови действия да внесем исканите разяснения пред висшестоящия прокурор в прокуратурата. Така че всичко е в нейни ръце. Ако прецени, че данните, които сме предоставили, са достатъчни и не дават основание да се смята, че имаме намерение за извършване на престъпление, очакваме решение за продължаване на сделката. Ако пък информацията, която сме дали, не е достатъчна, трябва да се върви към по-нататъшна проверка. 
 
ИМА ЛИ НЯКАКЪВ СРОК ЗА ВЗЕМАНЕ НА РЕШЕНИЕТО? 
- Не знам да има определени срокове. Ако е необходимо, ще предоставим и още информация, за да може прокурорът да си създаде представа за процедурата - такава, каквато е, и да се види ще се предприемат ли някакви действия или не. 
 
БИХТЕ ЛИ ИЗЯСНИЛИ ДАЛИ ПО ВРЕМЕ НА ПРЕГОВОРИТЕ ВЕЧЕ СА ИЗЧИСТЕНИ ВСИЧКИ ПРИТЕСНЕНИЯ, КОИТО ИМАШЕ КУПУВАЧЪТ VIVА VЕNТURЕS ОКОЛО ПРАВНАТА РАМКА В ДАЛЕКОСЪОБЩЕНИЯТА? 
- Искам нещо важно да уточня. Инвеститорът в нито един момент не е поставял изисквания за текстове в правната рамка. Единственото условие, което беше поставено, е, че трябва да има такава рамка, да има закон. Никъде в офертата не е казано, че трябва да се пише или дописва законов текст, който да удовлетворява конкретния инвеститор. Това нещо го няма и ако има някъде такива анонси, те не отговарят на истината. Та въпросният закон за далекосъобщенията е в народното събрание и ще бъде гледан от народните представители през следващата сесия, както е по календара им. А в процеса на преговорите мисля, че напреднахме доста. Държавата също е защитила своите позиции, параметрите са оптимизирани. Все пак е необходимо още време - до месец срок, след като преговорите бъдат подновени, за да бъдат уточнени всички детайли, а двете страни да бъдат съгласувани с работната група и с всички отговорни министри, за да вървим напред. 
 
НО СЛЕД КАТО НАЛИЧИЕТО НА ЗАКОН Е УСЛОВИЕ ОТ СТРАНА НА КУПУВАЧА, ОЗНАЧАВА ЛИ ТОВА, ЧЕ ДОКАТО НЕ БЪДЕ ПРИЕТ, СДЕЛКА НЕ МОЖЕ ДА ИМА? 
- Не, сделка ще има. Въпросът е законът да започне да се гледа в парламента, което ще стане в обозрими срокове. 
 
ДОСЕГА АП НЕ Е СЪОБЩИЛА КОИ ТОЧНО КАНДИДАТИ ЩЕ ПРОДЪЛЖАТ УЧАСТИЕТО СИ И ЩЕ БЪДАТ ПОКАНЕНИ ДА ПОДОБРЯТ ОФЕРТАТА СИ ЗА БУЛГАРТАБАК. 
- Тези, които са упоменати в съдебното решение. Това е отговорът ми и повече не искам да коментирам. Аз обаче също искам да задам един въпрос: защо двете сделки са толкова любими на медиите? 
 
ЗАЩОТО СА ИНТЕРЕСНИ - И ЗА МЕДИИТЕ, И ЗА ОБЩЕСТВОТО. 
- Медиен интерес? Явно има интересна интерпретация що е това медиен интерес, но това не е моя работа... 
 
ГОСПОДИН АПОСТОЛОВ, КАЗВАЛИ СТЕ, ЧЕ ЩЕ СЕ СЪОБРАЗИТЕ С РЕШЕНИЕТО НА СЪДА, А ПРИЕМАТЕ ЛИ МОТИВИТЕ МУ? 
- Казах, че каквото е написано, това ще направим. Когато излезем с официално решение за поканените и за продължаване на процедурата, ще стане ясно на всички. 
 
ЗА КОИ ПАРАМЕТРИ ЩЕ СЕ ИСКА ПОДОБРЯВАНЕ? 
- Решението на съда за нас е ясно. Ще го изпълним. А когато подготвим документите, ще бъдат оповестени публично. 
 
НЕ СЕ ЛИ ПРИТЕСНЯВАТЕ В ТАКЪВ СЛУЧАЙ ОТ ЕВЕНТУАЛНА КОНФЛИКТНА СИТУАЦИЯ, В КОЯТО АП МОЖЕ ДА ИЗПАДНЕ С Т. НАР. АЛТЕРНАТИВНИ РЕШЕНИЯ И СТРАТЕГИИ, КОИТО СЕ ОЧАКВАТ ОТ МИНИСТРИТЕ ВАСИЛЕВ И ВЕЛЧЕВ ПО СДЕЛКИТЕ ЗА БУЛГАРТАБАК И БТК НА 15 ЯНУАРИ? 
- Аз лично нямам алтернатива. Ако не продължа позицията си, че трябва да спазваме закона, да създаваме ясни правила - нещо, което явно не е много приятно за някои, ще наруша собствения си принцип. Така че аз смятам да спазя решението на съда, а вече какво ще бъде лансирано от парламентарната група или министрите - ще видим. 
 
БИХТЕ ЛИ КОМЕНТИРАЛИ ПРЕДЛОЖЕНИЯТА ЗА ПРОМЕНИ В ЗАКОНА ЗА ПРИВАТИЗАЦИЯТА, ИЗВЕСТНИ КАТО ПОПРАВКИТЕ "ПАНАЙОТОВ", ЗА ОБЕЗСИЛВАНЕ НА СЪДЕБНИ РЕШЕНИЯ, И ТО СЪС ЗАДНА ДАТА? 
- Привърженик съм на една консистентна законова рамка. Тя трябва да бъде последователна, ясна, защото 
всички радикални отклонения създават въпросителни не само в обществото, но и сред инвеститорите 
Затова колкото по-малко се променя един закон, толкова по-добре. Но в крайна сметка изпълнителната власт само изпълнява законите, най-добре е по този въпрос да се питат законодателите. 
 
КАК ВЪРВИ БОРСОВАТА ПРИВАТИЗАЦИЯ? 
- Моята оценка е незадоволителна. Резултатите не са добри независимо от персоналните усилия на агенцията и на Николай Василев. Явно много по-конкретни усилия трябва да бъдат впрегнати, за да има ефект. Но дори и в този случай независимо как ще се развиват нещата занапред, от моя страна ще има пълно съдействие и в рамките на възможностите ми ще работя за нея. 
 
А ТРЯБВА ЛИ НЕЩО ДА СЕ ПРОМЕНИ В ЗАКОНОДАТЕЛСТВОТО, ЗА ДА СЕ ОБЛЕКЧИ РАБОТАТА НА АП? 
- Без да искам да си противореча с казаното преди малко за законите, ще отбележа, че когато практиката налага задължителни промени, те трябва да се извършат. Едни от тях категорично са например 
промените за валидността на инвестиционните бонове 
Сроковете изтекоха през септември, когато още не беше преструктуриран Центърът за масова приватизация. Сега, когато той вече е част от агенцията, направена е цялата подготвителна дейност, изработени са информационни карти за над 500 предприятия, изтече пък валидността на боновете. Сега очакваме тя да бъде продължена със закона и ако я няма, получава се безсмислен труд. От друга страна, за да довършим успешно борсовата приватизация и да не казваме пак след време, че е незадоволителна, трябва да се предприемат действия дружествата да се листват на борсата и да стават публични. Друга съществена оптимизация трябва според мен да се извърши по отношение на комуникацията между приватизиращото ведомство и принципалите на предприятията. Има и още детайли за доизглаждане от периода на действие на закона с цел оптимизиране работата не само на АП, но и за по-добър бизнес на хората, участващи в приватизационните процедури. Това са необходими промени, които са малка част от цялата картина и не са толкова кардинални, така че да отменят смисъла на закона. Напротив, само ще доведат до по-добри резултати. 
 
ПРЕЧЕШЕ ЛИ ВИ ПРЕЗ ИЗТЕКЛАТА ГОДИНА НАМЕСАТА НА ПРАВИТЕЛСТВОТО, НА МИНИСТЕСТВОТО НА ИКОНОМИКАТА, ПЪК И НА ДРУГИ ВЪНШНИ ФАКТОРИ В РАБОТАТА ПРИ ВЗЕМАНЕТО НА РЕШЕНИЯ ПО СДЕЛКИТЕ? 
- Агенцията има достатъчно свобода и ако сме имали някакви спорове за конкретни обекти, то ги приемам в рамките на нормалното. В крайна сметка навсякъде, където се работи, има обмен на мнения и спорове. Не мога да кажа, че съм бил обект на някакъв натиск или жертва. Смятам, че съм успявал да се справя в рамките на своите правомощия и да защитя своите позиции и агенцията като цяло. 
 
НЕ ВИ ЛИ ОБЪРКАХА РАЗЛИЧИЯТА В СТАНОВИЩАТА ЗА БТК НА ТРАНСПОРТНИЯ МИНИСТЪР ПЕТРОВ И НА ВИЦЕПРЕМИЕРА ВАСИЛЕВ? 
- Това е вече зад гърба ни. Нека гледаме напред. .  

