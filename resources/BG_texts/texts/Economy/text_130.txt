ГЛОБАЛИЗАЦИЯ НА КОМУНИКАЦИОННИТЕ ХОЛДИНГИ ИЛИ ДЪМПИНГ НА ЦЕНИТЕ 

АНАЛИЗЪТ на пазара е отговорен и не лесен процес, който обикновено се провежда от специалисти на базата на събрани данни от различни източници. Явно е, че тази практика все още не е усвоена изцяло в България, когато се правят аналитични страници. 
Няма да разглеждаме очакванията за рекламни инвестиции, защото според нас такива не съществуват. Рекламата има за цел да ускорява продажбите и да ги увеличава в момента, а инвестицията е дългосрочен процес. Рекламата е разход, така че ние можем да разглеждаме рекламните разходи и приходи на пазара. Ако тези думи будят нечие недоверие, нека да провери в банка дали се отпуска инвестиционен кредит за вложение в реклама. 
В посочената от нас таблица /таблица 1/ Аdia Аdvertising, Sofia моля да се чете като рекламна агенция Шампионите-Young&Rubicam, тъй като в нашите данни я намираме под това име на световния пазар. 
За Leo Вurnett, Sofia не съществуват посочени данни през въпросната година в световните отчети на фирмите, така че тя влиза в общата класация - други, както и всички останали фирми, данни за които не са намерени. 
 Забелязва се, че Leo Вurnett Woridwide съществува в отчетите на 2001 г. в комуникационния холдинг Рublicis поради очакваното сливане на Вcom3, откъдето идва Leo Вurnett Woridwide. 
В нашата таблица /1/ ТВWА/Sofia се намира в Оmnicom Group, както и Оgilvy&Мather, Sofia, за които според информацията не се споменава преминаването в друга собственост до момента, затова се разглеждат като част от холдинга WРР Group. 
Saatchi&Saatchi присъства два пъти в този отчет с един и същ размер на сумите и различни имена поради преминаването си от холдинга Сordiant Сommunications Group в Рublicis Group. 
Това се изисква при отчетите в САЩ за по-голяма коректност на данните. В подобен род случаи трябва се внимава да не се зачетат данните на една и съща фирма повторно, когато разглеждаме пазарния дял в проценти. 
Знаейки, че рекламният пазар за 2002 г. е между 150 и 160 млн. USD и отчитайки покачване на приходите от реклама с 18% за 2002 спрямо 2001 г., получената обща сума от 131.5 млн.USD е напълно логична. Отчитайки приблизителната сума на бартерите и оборота на голяма част от чуждите агенции в България, получаваме графика /граф. 1/, показваща около 32% бартери и водещо място в четворката на Graffiti/ВВDО-Sofia, S Тeam Saatchi&Saatchi, Вulgaria, Шампионите-Young&Rubicam с около 40% от общия пазар на реклама в страната и над 50% от реалния пазар. Може би тук е коректно да споменем, че не отчитаме бартерите на рекламните агенции, знаейки, че те варират между 5 и 10%, считайки сумите за минимални. В корпоративната политика на чуждите агенции не се оставя особено голямо място за бартери, тъй като там поради по-развитата икономика практиката е да се търсят реални приходи. 
В отчета на графика 2 се представя оборотът от рекламен бизнес на комуникационните холдинги, включително и от директен маркетинг и промоция на продажбите, не са включени само интерактивните реклами, Пъблик Рилейшънс, изследователската работа и други нерекламни дейности. 
Реалният оборот на комуникационните организации в глобален мащаб ще бъде по-голям от посочените цифри. Например търговската печалба на всички агенции на Interpublic Group по света за 2001 г. възлиза на 7.98 млрд. USD. Разликата идва от специализираните магазини, фирмите за Пъблик Рилейшънс и проучвателна работа. 
Рublicis завършва сливането си с Вcom3 Group през 2002 г.Чрез него компанията образува световен пазарен дял от 10.9% и се изстрелва в челната четворка, която образува над 50% от световния рекламен пазар. Ако в този момент се върнем в по-горните таблици, ще забележим, че същите тези групи притежават приблизително същия обем от рекламния пазар в България. 
Последователността, разбира се, не е същата, но това вероятно се дължи на факта, че различните клиенти изразходват различни суми за реклама според различията на пазара, на който се намират. Оставяйки фактите кой чия собственост е, стигаме до заключението, че вероятно по-важна роля играят клиентите... дори и на дребен пазар като нашия с размери на сумите от 130-150 млн. USD годишно на "фона на милиардите долари". 
Може би тук е редно да сe извиним, че при изследването на рекламния дял от пазара ние не ползваме счетоводните отчети на фирмите, тъй като в тях биха могли да присъстват суми и от други дейности, които да правят коректността на изследването невъзможна. 
Разликата в подредбата на класацията в таблица 2 става съществена, защото разглеждаме не оборота на холдингите, не рекламните им приходи, а марката, нейния оборот и търговска печалба. Степенуването в случая става по размера на печалбата. Съвсем прозрачен е процентът печалба, който агенциите начисляват. Той явно не е изцяло зависим от обема на оборота. Тогава за какво плащаме по-висока цена? Може би заради качеството на услугите, може би заради името, утвърдено през годините. 
Проследявайки цифрите и събитията в рекламния бранш, както в световен мащаб, така и в България, стигаме до заключението, че пазарът се окрупнява. Предприемат се сливания на големите марки, за да придобият по-висока конкурентност. Може би така се обясняват и последните промени в преобразуването на фирми и марки на българския пазар. 
