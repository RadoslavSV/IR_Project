НДСВ и ДПС търсят по-елегантен изход за "Булгартабак"
ТАНЯ ДЖОНКОВА, АНА МИЛАНОВА 20/1 - 20:37 ч.

   

 
 
Мнозинството се зае трескаво да търси решение на казуса "Булгартабак". На първата среща на лидерите на НДСВ, ДПС и икономическия екип на правителството обаче до конкретно решение не се стигна. Снимка: Красимир Юскеселиев/ "Дневник" 
 

На състоялата се в понеделник при премиера Сакскобургготски среща между ръководствата на НДСВ и ДПС и икономическия екип на правителството не беше взето конкретно решение за хода на сделката с "Булгартабак". В разговора участва и лидерът на ДПС Ахмед Доган. Обсъжданията на високо равнище ще продължат вероятно и до края на седмицата. 

Според участници в срещата мнозинството е склонно да изостави намеренията си за "по-силови" политически действия по възникналия приватизационен казус за сметка на намирането на по-елегантен изход от ситуацията. По непотвърдена информация управляващите се колебаят между пет предложени от експертите варианта за "Булгартабак", включително и спиране на сегашната процедура и листване на акциите на холдинга на фондовата борса. Обсъдена е била и идеята за приемането на специален закон, по който да приключи сегашната сделка с избрания купувач "Тобако кепитъл партнърс", чиито акции бяха изкупени от "Дойче банк". Като недостатък на този вариант е било посочено евентуалното му разминаване с действащия закон за приватизацията, според който Народното събрание няма никакви права да е намесва в приватиационни сделки, тъй като тяхното одобряване и сключване е изключително в правомощията на Агенцията за приватизация. 

На този етап няма какво да се каже, освен че има политическа воля да се вземе решение за сделката, обясни вицепремиерът Николай Василев. Свели сме хипотезите до пет, ще видим кой ще одобрят, казаха икономисти от мнозинството. Не мога да ви кажа какво решение ще се вземе, защото то трябва да бъде политическо, обясни Юнал Тасим от ДПС. По думите му експертната работа вече е свършена и политическите лидери трябва да направят най-добрия избор. 

До два-три дни ще имаме вариант, който ще обявим публично, но повече не мога да кажа, каа и председателят на парламентарната икономическа комисия Валери Димитров. По-рано пред радио "Свободна Европа" той посочи, че политическо решение за "Булгартабак" не е добър вариант, тъй като преди това трябва да бъдат изчерпани всички възможни процедури. Има категорична политическа воля сделката да бъде довършена и тя ще бъде довършена, допълни Димитров. 

Прекратяването на сегашната приватизационна процедура и откриването на нова е по-чист начин, отколкото тя да се довършва по специален закон, заяви също пред "Сводобна Европа" Георги Ганев, програмен директор в Ценъра за либерални стратегии. Според него приключването на сделката по специален закон ще създаде опасен прецедент. 

Пръв от срещата при премиера в понеделник си тръгна председателят на парламента Огнян Герджиков, който обясни, че не е упълномощен да прави изявления. Освен него в срещата участваха председателят на парламентарната група на НДСВ Пламен Панайотов, заместникът му Веселин Близнаков, шефовете на икономическата, бюджетната и евроинтеграционната комисии, заместничката на Доган Емел Етем и зам.председателят на парламентарната група Лютви Местан. Икономическият екип на правителството беше представен от Николай Василев, Милен Велчев, Пламен Петров и Мехмед Дикме. 

"Едно от основните притеснения у членовете на Асоциацията на чуждите инвеститори е свързано именно с работата на съдебната система", заяви междувременно изпълнителния директор на Българската международна стопанскаасоциация БИБА Андрияна Тошева пред радио "Свободна Европа", помолена да коментира как инвеститорите биха приели отпадането на "Дойче банк" от надпреварата за "Булгартабак". По думите й Това, което в последните няколко седмици буди притеснение у всички, е свободата на съдебните решения, които излизат от това дали са спазени процедурите 

коректно,а се отива към едно по-широко тълкувание на това доколко сделките са целесъобразни, доколко са подходящи съответните суми, предлагани за приватизациия и т.н. 

------------- 

"Тобако холдинг" и "Росбулгартабак" вчера удължиха с още 90 дни валидността на офертите си, която изтичаше на 19 януари, съобщиха от Агенцията за приватизация. Ведомството на Апостол Апостолов покани само двамата кандидати за "Булгартабак", като по този начин се съобрази с мотивите на птечленния състав на Върховния административен съд и остави извън наддаването предпочетения купувач "Тобако кепитъл партнерс". Предстои кандидатите да актуализират данните си за състоянието на тютюневия холдниг, като посетят информационна зала в края на този месец. 




