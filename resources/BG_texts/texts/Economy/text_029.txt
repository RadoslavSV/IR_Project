БЪЛГАРИЯ ТРЯБВА ДА ПРИСЪСТВА ЗА 15 СЕКУНДИ СЕДМИЧНО ПО СNN 

С ПАВЕЛ ЕЗЕКИЕВ, ПРЕДСЕДАТЕЛ НА АГЕНЦИЯТА ЗА ЧУЖДЕСТРАННИ ИНВЕСТИЦИИ, РАЗГОВАРЯ ЛЮБОМИР СТОИМЕНОВ  


 
 
 КАКЪВ СТИЛ ЩЕ СЕ ОПИТАТЕ ДА НАЛОЖИТЕ В РАБОТАТА НА АГЕНЦИЯТА ЗА ЧУЖДЕСТРАННИ ИНВЕСТИЦИИ? 
- Първо, бизнесстил на работа, стил от частния сектор - конкретни задачи с конкретни резултати за конкретни дати. Предизвикателството е възнаграждението на хората, които го преодоляват. Това, което ще се опитам да направя, е схема, при която хората ми да бъдат заплатени повече, ако работят по-добре. Второто е - аз съм малка част от голяма система и ще се впиша в нея. Трябва да работя в пълен синхрон с хората в държавната администрация. 
 
КАКВО ЩЕ Е РАЗЛИЧНОТО В ДЕЙНОСТТА НА АГЕНЦИЯТА ЗА ЧУЖДЕСТРАННИ ИНВЕСТИЦИИ СЕГА? 
- Мисля, че няма нищо революционно или различно - просто ще се фокусира повече около две или три точки. Целта ми е да постигна три или четири големи инвестиционни проекта извън приватизацията. 
 
ЕДНА ОТ ЦЕЛИТЕ НА АГЕНЦИЯТА Е ЗАКОНОДАТЕЛНА ИНИЦИАТИВА ЗА ПРЕФЕРЕНЦИАЛЕН СТАТУТ НА КРУПНИ ЧУЖДЕСТРАННИ ИНВЕСТИЦИИ. ТОВА УГОВОРЕНО ЛИ Е С МИНИСТРИТЕ МИЛЕН ВЕЛЧЕВ И НИКОЛАЙ ВАСИЛЕВ? 
- Абсолютно. Аз искам неща, които ще бъдат договорени с Министерството на финансите. Всяко нещо, което ще предложа като промяна в закон или като чест от нов закон, ще бъде предварително съгласувано с него. Няма да изненадам хората с нещо, което не е добре премислено и съгласувано с тях предварително. Не си правя илюзии, че Милен Велчев ще смъкне гарда, който държи по отношение на МВФ или на вътрешни партньори и институции по отношение на данъците. 
 
ПРЕКАРАХТЕ ДЕСЕТИНА ДНИ В АГЕНЦИЯТА. СЕГА ИНВЕСТИЦИИТЕ ОТ 500 МЛН. ЕUR, КОИТО ОБЯВИХТЕ КАТО ЦЕЛ, СТРУВАТ ЛИ ВИ СЕ РЕАЛНИ? 
- Те не зависят от агенцията, не мога да видя по 50 млн. от десетте стаи на АЧИ. Това, което виждам, е сравнително добър човешки потенциал, хора, ентусиазирани да работят и които ще работят добре. Средствата трябва да дойдат не от приватизация, а от инвестиции на зелено. 
 
ИМА ДОБРИ ПРИМЕРИ ЗА ИНВЕСТИЦИИ НА ЗЕЛЕНО У НАС - ЛИБХЕР ИЛИ АМЕРИКАН СТАНДАРТ. САМО НА ТЯХ ЛИ РАЗЧИТАТЕ ДА ПРИВЛИЧАТЕ СРЕДСТВА? 
- Разчитам на още по-добро популяризиране на примерите на бхер, на Американ Стандарт, на SКF. Мисля, че ни трябва повече маркетинг. Има група индустриалци с някакъв тип бизнес - аз не обичам много понятието инвеститори. Тези индустриалци са инвеститори по дефиниция, защото нито един бизнес не расте, без в него да се влага. Това са хора с по-широко разбиране за бизнес, отколкото представителите на германска верига за хранителни стоки, която обслужва четири немски града. Става въпрос за германски производители на технология, на автоматика или на елементи за някакво производство. Средният ешелон от потенциални инвеститори от Германия, от Италия, Франция или Великобритания не знае много за България. Те знаят, че има нововъзникващи пазари в Европа, но не правят разлика между тях. По СNN сме се явили може би с 15-секундна история как са паднали ракети в България по време на косовската война, може би и затова, че папата беше тук. Това, което става в швейцарските корпорации, е по-известно от това, което става в самата Швейцария. 
 
А ВАШИТЕ УСИЛИЯ КАКВИ ЩЕ СА? 
- Усилието струва пари и идеи. Трябва да го направим. България трябва да присъства за 15 секунди по СNN поне веднъж седмично, поне за няколко месеца - това струва пари. 
 
ЕДНА ОТ ОБЯВЕНИТЕ ЦЕЛИ ЗВУЧИ ОРИГИНАЛНО - ПОКРИТИЕТО 10Х10. МОЖЕ ЛИ ДА СЕ ОБЯСНИ ТОВА ТАКА - ЦЕЛИМ СЕ В ДЕСЕТТЕ ГОЛЕМИ, ЗА ДА РАЗБЕРАТ СРЕДНИТЕ И ДА СЕ УВЛЕКАТ ПО ТЯХ? 
- 10х10 означава буквално, че влизаме в централите на десетте най-големи фирми в Италия и говорим по телефона, изпращаме факсове, имейли, контакти, докато през юни на инвестиционния съвет на тази фирма за следващата година, където има бюджет и инвестиции, името на България е сред имената на всички други страни, където фирмата иска да инвестира. Ще дам пример от личната практика. Инвестиционната банка на Deutsche Вank, където аз работех, изготвяше предложения за инвестиционни проекти по сто на месец. 50 страници разработка 50 от стоте получаваха първоначално одобрение от клиента, от тях получавахме мандат за десет, другите 40 отиваха в други банки конкуренти. От тези десет започвахме работа по осем заради структурни промени, които не сме видели в началото, от тях пак заради проблеми затваряхме четири, а пък от тях ни плащаха навреме за два проекта. И това е реалният живот. А 10х10 прави сто - това е моето число. За да мога да видя нов завод в полето край Бургас след две години, трябва да се прицеля в 20 инвеститора, за четири завода ми трябват осемдесет. 
Обаче тук работим за управление на кризата, а не за стратегическо планиране. Когато имаме комфорта и лукса да си позволим стратегическото планиране, тогава можем да си позволим да сме селективни и да разпределяме приоритетите. В момента решаваме истински кризисни проблеми като безработицата, бюджетния дефицит, който не е толкова голям, но има нужда от инвестиции, разпределението на финансовите ресурси в страната, възможността да станем независими от големите ни кредитори за провеждане на собствена политика за бизнессреда. 
 
МАЩАБНИТЕ ЦЕЛИ НЕ СЕ ЛИ СБЛЪСКВАТ С ОГРАНИЧЕНИЯ БЮДЖЕТ ОТ 600 ХИЛ. ЛВ. НА АЧИ? 
- Разбира се, че се сблъскват. Ако човек не си постави високи цели, няма надежда да постигне дори междинни резултати. Летвата за скока трябва да е на 20 см по-далеч от намерението на скока. Ако излезем от рамките на сравненията, този бюджет не е нещо, което ме задоволява. Смятам да реша проблема по друг начин. Възнамерявам да имам по-голям бюджет, за който няма да ходя и да прося в държавната администрация. Мисля да потърся външни източници, които ще убедя със стратегията си и с един добър план как ще харча средствата. 
 
ИНВЕСТИЦИОННИТЕ ПРЕДИМСТВА НА БЪЛГАРИЯ ЗНАЕТЕ ДОБРЕ ОТ ПРАКТИКАТА СИ В ЧУЖБИНА, А СЛАБОСТИТЕ ОТКЪДЕ НАУЧИХТЕ? 
- За инвестиционните слабости - корупцията, незадоволителната инфраструктура и слабата административна и съдебна система, зная от инвеститорите в България. 
 
- КАК ЩЕ ОБЯСНИТЕ ИНВЕСТИЦИОННИТЕ СЛАБОСТИ НА БЪЛГАРИЯ НА ПОТЕНЦИАЛНИТЕ ИНВЕСТИТОРИ И КАК ЩЕ ГИ УВЕРИТЕ, ЧЕ РАБОТИТЕ ЗА ПРЕОДОЛЯВАНЕТО НА СЛАБОСТИТЕ? 
- Те са тежки и вкоренени. В момента имам две идеи. Вече работя по отстраняването на тези проблеми. Опитвам се да лобирам в администрацията и парламента за отстраняването на някои отделни пречки, които, взети заедно, правят големи проблеми. Другото е личната подкрепа в хода на един проект, която може да бъде дадена в рамките на работната група по проекта. В нея влизат представители на всички институции, от които се иска някакво разрешение и няма да се гоним по коридорите и по каналите на администрацията. 
 
КАК ЩЕ ПРОМЕНИТЕ НЕЖЕЛАНИЕТО НА БЪЛГАРСКИЯ БИЗНЕС ДА ИНВЕСТИРА? 
- Това е една от най-болните теми. В България няма крупни чужди инвеститори, които не виждат, че крупните български инвеститори изпитват трудности. Трябва да разберем, че те не са тук, за да търсят някакво предимство над българския бизнес. Те са тук, за да търсят маргиналните разлики между сегашното положение и когато България вече ще бъде член на ЕС. Ако нямаме универсално функционираща бизнессреда, еднаква и за българските, и за чуждестранните инвеститори, всичките ни цели и стратегията стават безсмислени. 
 
НО ВЕЧЕ ПРЕДЛОЖИХТЕ ПРЕФЕРЕНЦИИ НА КРУПНИТЕ ЧУЖДЕСТРАННИ ИНВЕСТИТОРИ... 
- Ако има един голям проект без конкуренция в това, което носи на България като облага - разкриване на нови работни места, бизнесплан, предвиждащ 250-милионната инвестиция, генерира 500-милионна продажба, от които 150 ще са за данъци в държавата, предназначени за образование и здравеопазване, наистина няма значение кой я прави - дали е българин или чуждестранен гражданин. Такава инвестиция трябва да се насърчава. Когато сме достатъчно добре, за да можем да си позволим да не бъдем селективни, тогава няма да има преференции. 
 
КАКЪВ ЩЕ Е СВЕТОВНИЯТ БИЗНЕСФОРУМ, КОЙТО ВЪЗНАМЕРЯВАТЕ ДА ПРОВЕДЕТЕ? 
- Това ще е нещо различно. Той не си поставя нито целите, нито функциите, нито амбициите на Българския инвестиционен форум. Това ще е по-скоро извънредна бизнессреща. Това няма да е конференция с панел от десет души, които говорят на различни езици по различни теми. Това ще е среща на бизнесмени, които ще поканя да дойдат, за да се срещнат тук вместо в ресторант в Лондон или в кафене в Париж, или в голфклуб във Флорида. Ще ги помоля да се срещнат един с друг тук, в България. Това ще е извънредна среща само на индустриалци, 5% от които познавам лично и съм си мечтал да дойдат в България на гости. Станах шеф на агенцията, защото вярвам, че България е добро място за инвестиции само за себе си. 
 
КАКВО МИСЛИТЕ ЗА ХОДА НА ПРОДАЖБАТА НА БТК? 
Аdvent е изключително сериозна институция с невероятен международен престиж. Те са от един пазар, недотам известен тук - от една група инвеститори на рисков капитал. Ако Аdvent направи добра сделка в България, тук ще има опашка от инвеститори, които търсят успешни сделки. 
 

