БИВШИ МАРКЕТИНГОВИ МЕНИДЖЪРИ СЕГА РАБОТЯТ КАТО БАРМАНИ  

ЗА ХИЛЯДИ хора, които в края на 90-те години си намериха високоплатени работни места в технологичния сектор в Силиконовата долина, картината се промени драматично. Тук, в долината - епицентъра на дот-ком бума и иновационния мотор на щатската икономика, съкратените работни места в сферата на високите технологии накара редица американци да потърсят нискотехнологични алтернативи. 
За барманката Кери Гланси бумът на дот-ком ерата, който бе само преди 3 г., вече е просто далечен спомен. Отидоха си пътуванията по света и мечтите за опции за акции. Сега, в началото на 2003 г., възможностите са малко по-различни. Някога Кери Гланси е била маркетингов мениджър в няколко забравени вече дот-ком компании. 
Сега, когато е трудно да си намериш работа в Интернет фирмите, а и изобщо каквато и да било работа 
тя обслужва бара в ресторант Рose Рistola по северното крайбрежие на Сан Франциско. 
Това е класически бар, казва Гланси. Тук можете да пийнете мартини или пък коктейли Сosmo и Lemon Drop. Въпреки че тази работа е много далеч от напрегнатите дни през ерата на дот-комите, Кери Гланси казва, че някои умения за работа са важни и на двете места. 
На практика те наистина са сходни, смята тя. Лудостта на Интернет бума, опитите да работиш усилено и да спазваш крайните срокове, всичко се вършеше толкова бързо. Тук, зад бара, нещата са съвсем същите в петък или събота вечер. Но от интелектуална гледна точка барманството е свързано само със социални контакти, то просто не носи никакво предизвикателство. 
 
7.6% Е РАВНИЩЕТО НА БЕЗРАБОТИЦАТА В ДОЛИНАТА 
Равнището на безработицата в Сан Франциско е 6%, в близост до Силиконовата долина то е 7.6%. Навсякъде можете да забележите признаците на спада. Натовареният трафик, който задръстваше улиците навсякъде през 2000 г., през 2003 г. забележимо е намалял. А вълната от уволнения и банкрути продължава. Само преди 2 г. Южният парк беше епицентърът на събитията в Сан Франциско. По обяд не можеше да се намери място, на което да седнеш, без да се окажеш съвсем близо до хора, които си обменяха бизнеспланове и си говореха за опции за акции. Това е един наистина променен свят. Според Крисчън Тейси новата "нова икономика" означава повече да продаваш използвани автомобили, отколкото да продаваш проспекти на някои телекомуникационни предприятия. Той и двамата му братя са изгубили работата си в технологични фирми. През тези дни високите технологии са оставени на специалистите и хората като Тейси преследват нови мечти. 
Мoже би ще трябва да изминат години на технологичен напредък, преди да настъпи големият пробив 
Широкоразпространен е оптимизмът, че 
 
СЛЕДВАЩИЯТ ТЕХНОЛОГИЧЕН БУМ НАДНИЧА ЗАД ЪГЪЛА 
на Силиконовата долина, но кога ще започне и какво точно ще е в основата му - това са именно по-трудните въпроси. Преди да стане това обаче, инвеститорите и предприемачите, които участваха в предишния, би трябвало да се справят с последствията от него. Америка инвестира 200 млрд. USD в създаване на компании по време на пиковия за бума период. Някои анализатори смятат, че 100 млрд. USD са отишли на вятъра и те не могат да осигурят никаква възвръщаемост. 
Близо 12 ХИЛ. НОВИ КОМПАНИИ БЯХА СЪЗДАДЕНИ 
през заключителните години на технологичния бум, от които само 2 хил. продадени, пренасочени към друг бизнес или пък все още търгувани на фондовия пазар. Това означава, че 10 хил. венчърни капиталисти, финансирали ресурси в останалите компании, все още търсят начини как да се измъкнат от бизнеса. Мнозина инвеститори и прекалени оптимисти все още не са се събудили и тепърва ще се сблъскат с истинските последствия от срива и прекалено големите очаквания. Повечето от хората в Силиконовата долина обаче вярват, че предприемаческият дух, който роди толкова страхотни иновации, все още е жив въпреки преживяната криза. 
Не е дошъл краят на света, казва един от тях и допълва, че случилото се в долината ще има отрезвяващ ефект за всички. И наистина за някои фирми, които съвсем скоро ще бъдат затворени, или пък за инвеститорите, които още не са изчислили колко милиона са изгубили, уроците вероятно ще бъдат най-поучителни. 
