ЦЕНИТЕ НА НИКЕЛА ЩЕ СЕ ПОКАЧАТ НАЙ-РЯЗКО, А АЛУМИНИЯТ И ЦИНКЪТ ЩЕ РАЗОЧАРОВАТ ОТНОВО 

АНЕЛИЯ ХРИСТОВА  


 
 
2002 се превърна в най-лошата година за цветните метали на Лондонската метална борса /ЛМБ/. Тогава цените им се сринаха значително под равнищата от средата на 80-те години. Както сочат повечето от направените до този момент проучвания и оценки обаче, 2003 г. ще е успешна за комплекса от цветни метали, през която те ще възстановяват изгубените позиции и някои от тях дори ще поскъпнат значително независимо от несигурността около процеса на възстановяване на световната икономика. 
В средата на януари Reuters обяви резултатите от направеното от агенцията проучване сред 18 водещи индустриални анализатори относно очакванията им за цените на металите през тази година. 
Reuters: Ще има увеличение на потреблението и повишение на цените 
Консенсусното мнение на анализаторите, които са взели участие в проучването, е за възходящ тренд на цените на металите. Нарасналото търсене ще е основната движеща сила за поскъпването на цветните метали. Другите определящи пазарни фактори - предлагането и наличните запаси, също ще са в полза на цените. Доставките на пазара ще се свият, понеже производителите ще ограничат добивите, а това ще доведе до изчерпване на част от натрупаните вече запаси, предвиждат анализаторите на Вarclays Сapital. 
Според осреднените прогнози на експертите, включени в проучването на Reuters, през 2003 г. цените на мед, алуминий, олово, цинк, калай ще се покачат, а догодина някои от тях ще скочат с още 10%. 
 
МЕДТА И НИКЕЛЪТ СА БЕЗСПОРНИТЕ ФАВОРИТИ НА ПРОУЧВАНЕТО 
според което те ще поскъпнат най-чувствително. Средната кеш цена на червения метал на ЛМБ за настоящата година е 77 СТS/лб, а за догодина е 84.5 СТS/лб. 
Предвижданията за котировките на никела съответно са 340 СТS/лб и 375 СТS/лб. Както смятат анализаторите, никелът ще спечели от ограниченото пазарно предлагане и нарасналото търсене от Китай, а съгласно прогнозата им той ще поскъпне респективно с 10.7 и 22.1% през 2003 и 2004 г. 
За алуминия и цинка 2003 г. се очертава отново като година на разочарованието главно поради очакваните пазарни излишъци, която тенденция е особено опасна при цинка. 
Според Лоурънс Игълс от Мan Financial 2003 се определя като много несигурна година заради все по-ясно очертаващите се перспективи за война в Ирак и скъпия в момента петрол. Запасите от метали на индустриите, които ги потребяват, сега са твърде ниски и може да се очаква засилено търсене на метали в САЩ. 
Независимо от консенсуса, че цените на цветните метали ще се увеличат през 2003 г., покачването на цените ще е ограничено дотогава, докато изгледите за глобалната икономика остават мрачни изтъкват други експерти. 
Средните котировки на алуминия са фиксирани на 61.8 СТS/лб спрямо 61.2 СТS/лб за 2002 г. и именно 
 
АЛУМИНИЯТ Е С НАЙ-ОГРАНИЧЕН ПОТЕНЦИАЛ ЗА ПОСКЪПВАНЕ 
Средната прогнозна цена на цинка е 38 СТS/лб за т. г. при 35.3 СТS/лб за 2002 г. Свръхпроизводството, големият китайски износ и нежеланието на производителите да свият продукцията си са факторите, които няма да му позволят да поскъпне повече. 
Като цяло през 2003 г. се очаква потреблението на всички цветни метали в повечето световни региони макар и с по-бавни темпове да се подобри. Предлагането може да подкрепи или да навреди на цените. В случая с медта и никела то се оценява като плюс за пазара. Друг положителен фактор при медта е, че металът започна 2003 г. в добра форма - увеличеното потребление в Китай балансира пазара, а водещите компании производителки подхождат все по-дисциплинирано при определянето на обемите, които ще добиват. 
Никелът, от друга страна, трябва да спечели през 2003 г. от ограниченото предлагане, повишеното търсене от страна на Китай, увеличаващите се капацитети за производство на неръждаема стомана /75% от никела се използват от тази индустрия/ особено в Китай и намаляващите складови запаси на ЛМБ, коментира Максуд Ахмед от Сredit Lyonnais Rouse. В момента запасите на борсата са 20.1 хил. при 28.7 хил. т в началото на юни. 
Deutsche Вank има подобно становище - никелът е нейният фаворит и тя прогнозира, че металът ще се възползва от неизползвания досега потенциал, който имат най-вече азиатските индустрии неръждаема стомана и сплави 
Както изтъква Мetal Вulletin Research върху цените на алуминия и през настоящата година ще продължи да влияе тежкото бреме на пазарните излишъци. Дори и ако догодина потреблението нарасне над очертаващия се тренд, цените вероятно ще се задържат около сегашните си равнища. 
 
МАСQUАRIЕ ВИЖДА ЦЕНИТЕ НА МЕДТА С 11% ПО-СКЪПИ СПРЯМО 2002 Г. 
Според австралийската инвестиционна банка Мacquarie обаче котировките на повечето цветни метали ще се повишат независимо от все още несигурната прогноза за съживяване на световната икономика. Единствено алуминият, както сочат анализите на кредитната централа, ще е изключение от тренда и на пазара трябва да се очакват големи излишъци от него. Мacquarie очаква цените му да се понижат с над 5% през 2003 г., тъй като бързо нарасналото търсене няма да успее да изчерпи огромните налични складови запаси, натрупани в резултат на по-високите добиви, най-вече в Китай. Въобще бързите темпове на растеж на продукцията в Китай остава проблем за пазарната конюнктура и само евентуално разстройване на доставките може да е в основата на по-сериозно повишаване на цените на алуминия. От банката добавят, че може да се очаква студеното и сухо време в Норвегия да оскъпи цените на еленергията тази година и като се има предвид, че там се добиват 1.1 млн. т алуминий годишно, дефицитът от еленергия може да се отрази върху пазарния баланс. Нейните средни прогнозни кеш цени за 2003 г. са фиксирани на 1279 USD/т при 1349 USD/т за 2002 г., независимо че се очаква пазарните излишъци да се свият от 805 хил. до 682 хил. т. 
Цените на медта, никела и калая според Мacquarie ще успеят да отбележат най-съществен растеж предвид благоприятните основни пазарни фактори, с най-важно значение сред които е изпреварващото по темпове предлагано търсене. Пазарът на мед се балансира вследствие на нарасналото китайско потребление и серията от производствени съкращения. Средните очаквани кеш цени на Мacquarie за настоящата година са 1742 USD/т, или с 11% над тези на 2002 г. Докато през 2002 и 2001 г. на пазара имаше излишъци от 338 хил. т и 893 хил. т, за тази банката предвижда дефицит от 314 хил. т. 
Никелът, който успя да поскъпне с 25% през 2002 г., според експертите на кредитната централа ще поскъпне с още толкова и през 2003 г. 
и ще се продава по 8488 USD/т в сравнение с 6772 USD/т м. г. Ниските запаси от никелов скрап в комбинация със засиленото търсене на никел от производителите на неръждаема стомана и свитото предлагане са основните фактори, които ще подкрепят цените на метала. Очакванията са, че ограниченото предлагане ще продължи чак до 2006 г., тази година производството ще нарасне само с 2.2% и на пазара ще има дефицит от 41 хил. т. 
 
ДЕФИЦИТ ОТ КАЛАЙ 
По отношение на калая очакванията на Мacquarie са водещите производители Малайзия и Тайланд да съкратят продукцията си, а Индонезия обратното - да я увеличи, но тъй като търсенето постепенно се подобрява, банката смята, че ще се появи пазарен дефицит от 5 хил. т. През миналата година на пазара имаше излишъци от 272 хил. т. 
Недостигът от оловен концентрат и подобреното търсене ще задържат кеш цените на метала средно на нива 507 USD/т при 452.60 USD/т през 2002 г. Средните котировки на цинка пък ще нараснат според Мacquarie от 778.60 USD/т на 793.70 USD/т. 
Както предвижда американската инвестиционна банка Мerrill Lynch, цените на цветните метали ще претърпят 
 
ВЪЗХОДЯЩА КОРЕКЦИЯ ЗАРАДИ ОГРАНИЧЕНИТЕ ОТ МИННАТА ИНДУСТРИЯ ДОБИВИ 
Макар че все още не можем да прогнозираме синхронизирано възстановяване на глобалната икономика, считаме, че котировките на комплекса от метали ще се увеличат с 5-10% през 2003 г., коментират от банката. Евентуалните нови съкращения на продукцията от страна на някои топпроизводители ще подействат като катализатор за още по-сериозно поскъпване. Средните кеш цени на медта, определени от банката, са 74 СТS/лб. А цените на алуминия, които бяха под натиск заради съкратеното търсене от страна на автомобилната индустрия и увеличената продукция в Китай, според Мerrill Lynch ще скочат до 66 СТS/лб. Никелът ще се продава по кеш цени от 340 СТS/лб, цинкът по 36 СТS/лб, а оловото по 20 СТS/лб. 
Цените на металите ще са в унисон със скромния икономически растеж, несигурните финансови изгледи и заплахата от война в залива но възстановяването през 2003 г. ще е по-голямо от предварително очакваното. Това е прогнозата на специализираната консултантска къща Gold Fields Мineral Services /GFМS/ със седалище в Лондон. 
Според компанията 
 
ЦЕНИТЕ ЩЕ ВЛЯЗАТ ВЪВ ФАЗА НА УМЕРЕНО ВЪЗСТАНОВЯВАНЕ 
като никелът ще се представи най-успешно и ще поскъпне най-съществено. На кешова база GFМS прогнозира средни цени от 7500 USD/т, докато тези за медта са 1700 USD/т. Предвижданията за цинка, оловото и калая са съответно 510 USD/т, 840 USD/т и 4800 USD/т. 
 
Котировките на цветните метали лека-полека ще се повишават през тази и следващата година, подкрепени от възстановеното потребление, предвижда поделението за икономически изследвания на британския финансов седмичник Тhe Еconomist - Еconomist Intelligence Unit /ЕIU/. 
В краткосрочна перспектива спекулативното търсене на алуминий ще държи цените му над равнищата от 1300 USD/т, но евентуална промяна в пазарните настроения може да настъпи, ако запасите нараснат още. Средните кеш цени на ЛМБ на ЕIU за т. г. са 1374 USD/т, а за догодина 1364 USD/т. През 2003 г. на пазара ще има излишъци от 85 хил. т мед, а догодина дефицит от 165 хил. т. Средните цени за 2003 г. са 76 СТS/лб и 81.8 СТS/лб за 2004 г. Никелът ще се представи силно през 2003 г. и ще поскъпне 3.10 USD/лб, но догодина ще отстъпи до 2.85 USD/лб. Цинкът според ЕIU ще се търгува по 37.6 СТS/лб и 43.3 СТS/лб. 

