ДРЕБНИТЕ КОМПАНИИ СА ПО-ГЪВКАВИ И ЗАВЗЕМАТ ПЕЧЕЛИВШИ НИШИ  

КОГАТО компанията Сonoco разработваше Ардалинското петролно находище в Северна Русия, за нея бе по-лесно да се справи с арктическите метеорологични условия и с пълната липса на пътища за снабдяване. Навигацията през политическите сътресения, които последваха разпадането на Съветския съюз, се оказа много по-трудна. 
През последните години руски чиновници от време на време настояват да се предоговорят ключови условия от споразумението за създаване на смесено дружество с Сonoco. Възникналите промени намалиха печалбите на смесеното предприятие, което сега едва успява да излезе на нула, въпреки че изпомпва 30 хил. б/д. За Сonoco-Рhilips, чиято централа е в Хюстън, и за други големи енергийни компании от САЩ 
 
РУСИЯ ПРЕДСТАВЛЯВА ОГРОМНА, НО НЕИЗПОЛЗВАНА ВЪЗМОЖНОСТ 
Руските залежи, седми по големина в света, са привлекателен източник на петрол за американските вносители, които се боят да разчитат прекалено много на доставките от Близкия изток. Правителството продава предприятията от руската петролна промишленост и средните производствени разходи в Русия са по-малки, отколкото в Индонезия, Мексико или Канада. Но затрудненията при износа и недостатъчната правна защита плашат големите американски петролни компании. За разлика от тях десетина по-малки и предприемчиви фирми от САЩ, известни като независими дружества, 
 
ЗАВЗЕМАТ ПЕЧЕЛИВШИ НИШИ 
Ръководената от трима служители фирма Тeton Рetroleum с централа в Стимбоут Спрингс, щат Колорадо, работи в Северен Сибир. За 15 месеца производството бе увеличено до 7000 хил. б/д. Независимите фирми са далеч по-гъвкави и могат да намерят правилното съчетание между риск и доходност, казва Ник Михайлов, специалист по енергийни въпроси към Министерството на търговията на САЩ в Москва. Сonoco-Рhilips образува компанията Рolar Lights /смесеното дружество, което разработва Ардалинското находище/ скоро след падането на комунизма в Русия. За проект като нашия нямаше абсолютно никаква инфраструктура в Тиманско-Печорския район, а по онова време Русия беше в хаос, каза генералният директор на Рolar Ранди Уит. Компанията е трябвало да внася материали през океана и да ги транспортира на север с влак и с камион до края на тундрата. 
 
ПОЛИТИКАТА СЕ ПРЕВЪРНА В ПРОБЛЕМ 
в средата и в края на 90-те години, когато правителството поиска да бъдат направени промени в договора с Рolar с аргумента, че руските чиновници, които са преговаряли за сделката, не са имали право да го правят. Голямо объркване предизвикаха новите закони за природните богатства, включително и за петролните залежи. Рolar още зависи от държавната компания Транснефт, която стопанисва петролопроводната мрежа. В Русия петролът се продава за две трети от цената на международния пазар, затова производителите се опитват да изнасят колкото се може повече. Но Транснефт няма необходимите за такъв износ петролопроводи и пристанищни съоръжения и ограничава фирмите да експортират не повече от 35% от продукцията си. 
 
ТРАНСНЕФТ ДЕЙСТВА КАТО МОНОПОЛ И Е ИЗКЛЮЧИТЕЛНО ТРУДНО ДА БЪДЕ ИЗБЕГНАТ 
отбеляза Михайлов. Големите чуждестранни петролни компании често изразходват милиарди долари за разработване на нови петролни находища и са им необходими няколко години да си възвърнат инвестициите. Корпорацията Еxxon-Мobil например реши да инвестира в продължение на 8 години в проект в морския шелф до о-в Сахалин в Далечния изток, чиято стойност по оценки на компанията ще възлезе на 12 млрд. USD. Сonoco-Рhilips и руските й партньори ЛУКойл и Архангелскгеолдобыча искат да изразходват минимум 2 млрд. USD за разработване на петролни залежи в прилежащ на Ардалинското находище район. Но този проект, наречен Северни територии, е замрял от години, защото 
 
РУСИЯ НЯМА ЗАКОН ЗА ПОДЯЛБА НА ДОБИВА 
За разлика от смесените предприятия договорите за подялба на добива осигуряват на инвеститорите данъчни облекчения и защита от неблагоприятни за тях промени в законите. Двадесет и два проекта за търсене на петрол и природен газ за много милиарди долари чакат да бъде приет такъв закон. От тях само в три участват компании от САЩ. 
Очаква се до пролетта правителството да одобри съответния закон. Това е особено важно, ако Русия иска да привлече чуждестранни инвеститори във високорискови отдалечени райони, каза заместник-председателят на корпорацията Сhevron-Тexaco Питър Робъртсън на конференция по енергийни въпроси през октомври м. г. Малките петролни фирми от САЩ, изглежда, не споделят това мнение. Като независима компания ние играем съвсем различна игра, заяви главният изпълнителен директор на Тeton Рetroleum Хауърд Купър. 
 
ТУК СМЕ, ЗАЩОТО НЯМА РИСК ПРИ СОНДИРАНЕТО 
Тeton купи лиценз за търсене на петрол в райони, където по съветско време сондажите вече са установили наличие на петрол. Съветските власти бяха запечатали някои от перспективните кладенци, планирайки да ги разработят по-късно, затова Тeton знаеше точно къде да търси. Освен това компанията избягва наложените от Транснефт ограничения върху износа. Руският партньор на Тeton е доволен, че продава дела си от добития от находището петрол на вътрешния пазар, така че Тeton изнася цялото количество, което иска. Похарчихме общо 10 млн. USD за собствеността, каза Купър. Работниците от руския петролодобив, изглежда, приветстват всички такива инвестиции. Западните компании не само плащат по-добре от местните фирми, но и обучават работниците да използват по-модерна техника и ги излагат на различна култура на труда, в която се набляга на личната инициатива. Не ми е приятно да го кажа, но е много по-добре да работиш за западна компания, отколкото за руска, казва преводачът на Рolar Lights Сергей Винокуров. 
