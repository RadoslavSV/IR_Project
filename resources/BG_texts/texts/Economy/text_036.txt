ОТ ЛИДЕРИТЕ СЕ ОЧАКВА НЕ САМО ДА ГРАДЯТ ВИЗИЯТА НА ДАДЕНА ФИРМА, НО И ДА СЪЗДАВАТ УСПЕШНИ ЕКИПИ ОТ ЕДИНОМИШЛЕНИЦИ 

С ТОДОР ТОДОРОВ, ПРОГРАМЕН МЕНИДЖЪР НА IНR, РАЗГОВАРЯ МАРИЕТА КОЛЕВА  


 
 
 ГОСПОДИН ТОДОРОВ, КАКВИ ПРОГРАМИ ПРЕДЛАГАТЕ? 
- Основната цел на обученията, основани на учене чрез правене, е постигането на трайни умения, а не просто допълването на знания в определени области. Това всъщност е и най-голямото ни предимство пред традиционните тренингпрограми. В този смисъл ние помагаме на хората, с които работим, да проверят в реални условия всичко научено и да адаптират теорията към персоналните си особености, така че промяната е фокусирана изцяло в практическото прилагане на нещата и се отразява съвсем непосредствено върху всекидневната им работа. Това прави нашия продукт незаменим за мениджъри, от които компанията очаква да бъдат лидери и на чиито плещи лежи отговорността за бъдещето. 
Програмите са изградени не като работа по определени казуси, а създаване и решаване на конкретни проблеми и проекти в реална работна среда - където участниците са в състояние да проследят ефекта от своите решения и действия. Вярваме, че по този начин имат възможността ефективно да коригират своето всекидневно поведение и съответно да са много по-успешни. 
 
ЗАЩО ОUТDООR? КАКВО ВСЪЩНОСТ СТОИ ЗАД ТЕЗИ ДУМИ? С КАКВО ТЕЗИ ПРОГРАМИ СА ПОЛЕЗНИ НА МЕНИДЖЪРИТЕ ПО ЧОВЕШКИТЕ РЕСУРСИ? 
- Чисто исторически този тип обучение е придобил популярност именно в такава среда. Днес обаче outdoor има смисъла единствено на създаване и използване на ситуации, в които са неприложими стереотипите от всекидневната бизнессреда. С други думи, едно обучение може да бъде много повече outdoor за участниците, ако се проведе в центъра на София, отколкото на Боровец например. И именно това е ключът към успеха при нашия модел на обучение. Умелото подбиране на най-удачната учеща среда помага на участниците да открият нови решения и подходи, които да работят за тях, а не да се крият зад формулировките от учебниците. Колко пъти всеки един от нас се е сблъсквал с проблема, че теорията звучи чудесно, но когато се стигне до приложението, все изпускаме нещо. 
 
В КАКВИ ОБЛАСТИ РАБОТИТЕ? ВЕРОЯТНО ВАШИТЕ ПРОГРАМИ СА ПРИЛОЖИМИ КЪМ МЕНИДЖЪРИТЕ, КОИТО ОБИЧАТ ПРЕДИЗВИКАТЕЛСТВАТА? 
- В момента сме фокусирали програмите си към ключовите предизвикателства на днешната бизнесдействителност: ефективна комуникация, изграждане на истински лидери, формиране на успешни, ефективни екипи. 
 
ВАШИТЕ ПОТЕНЦИАЛНИ КЛИЕНТИ? 
- На първо място - мениджмънт екипите, от тях се очаква не само да споделят визията на компанията, а и да я комуникират по подходящ начин с екипите си. И именно те да са основоположниците на добрата екипна работа. Освен това имаме програми, концентрирани върху създаването на екипен дух - насочени са към работа с целия персонал на компанията, особено подходящи в момент на организационни промени. 
 
КАК СЕ ОЦЕНЯВАТ ВАШИТЕ ПРОГРАМИ? КАК СЕ ПРИЕМАТ? НЕ СА ЛИ ПРЕКАЛЕНО НЕСТАНДАРТНИ ЗА НАШАТА БИЗНЕССРЕДА? 
- Като цяло ние оперираме на изключително тесен пазар - IНR е единствената компания, предлагаща подобни тренинги изключително с корпоративна насоченост. Нашата работа е ценна за ръководителите на компании, които са направили своя избор - да инвестират целенасочено в човешките ресурси. А практиката показва, че именно той осигурява успехи в дългосрочен план. 
 
СПРАВКА В. ПАРИ 
 
ТЕАМ SРIRIТ 
ТОЗИ тип тренинги са ефективни, когато са предназначени за всички служители в компанията. Те може да бъдат част от фирмен семинар или конференция. 
Целта е да се създаде чувство на общност и единност в компанията, да накара хората да се почувстват част от един голям екип. 
Очаквани резултати - след края на тренинга може да очаквате от своите служители: 
- Да се гордеят, че са част от тази компания. 
- Да са по-мотивирани за работа. 
- Да проявяват разбиране и да зачитат различията помежду си, като ги използват като взаимнодопълващи се качества. 
- Да са заредени с нови идеи. 
Продължителността на обучението е от половин до един ден. Участниците работят разделени на групи по 10-15 души в първата част, а втората представлява общ проект и всяка група има своята роля. 
 

