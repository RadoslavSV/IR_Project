ОБЯВЕНАТА ПРИВАТИЗАЦИЯ ЩЕ СПРЕ ЗА 4 МЕСЕЦА ПРОЦЕДУРАТА ПО НЕСЪСТОЯТЕЛНОСТ 

СЪС СИНДИКА НА БАЛКАНКАР ХОЛДИНГ БОЯНА КАРАИВАНОВА РАЗГОВАРЯ ВЕСЕЛА ЯНЕВА  

 
 
ПРЕЗ септември 2002 г. Балканкар холдинг беше обявен в несъстоятелност. Най-големите му кредитори са Росекимбанк, правоприемник на фалиралата Балканбанк, Йорсет холдинг - правоприемник на ПЧБ, и Банка Биохим. Предприятието притежава от 51 до 60% в 14-те дъщерни дружества, а останалите акции са на Министерството на икономиката. За да спре контролът на кредиторите в дъщерните дружества, държавата прие постановление за увеличаване на държавния дял в тях. То беше обжалвано успешно от синдика. В отговор кабинетът прие второ постановление. В 7 предприятия /в София, Лом, Плевен, Кнежа, Асеновград, Брезник и Трън/ увеличението на държавния дял беше вписано от съответните съдилища във фирмените регистри. Синдикът на холдинга обжалва. В две дружества с увеличен капитал - Балканкар-Средец и Балканкар-Плевен, спечели на първа инстанция. Съдебните спорове продължават. На този фон Агенцията за приватизация готви раздържавяване на целия пул. 
 
ИСКЪТ ВИ ЗА ОТМЯНА НА УВЕЛИЧЕНИЕТО НА КАПИТАЛА В ДВЕ ДЪЩЕРНИ ДРУЖЕСТВА БЕШЕ УВАЖЕН НА ПЪРВА ИНСТАНЦИЯ. С КАКВИ МОТИВИ СЪДЪТ ПРИЕ ИСКАНИЯТА ВИ? 
- Седем са дружествата с увеличени капитали към настоящия момент. За шест от тях съм предявила отменителни синдикални искове по чл. 647, т. 7 от Търговския закон /ТЗ/. За седмото - Балканкар-Средец, беше предявен отделен иск по чл. 431 от ТЗ, който е за обявяване за недействително вписването на увеличението на капитала. С решение от 10 януари Софийският градски съд постанови, че извършеното увеличение на капитала в Балканкар-Средец и вписването му във фирмения регистър е несъществуващо обстоятелство. Решението подлежи на обжалване. По отношение на отменителните искове към настоящия момент има решение единствено за Балканкар-Плевен. Съдът постанови, че въпросното решение на общото събрание за увеличаване на капитала е недействително, тъй като временният синдик е уведомил както ОС, така и фирменото отделение на съда в Плевен, че не дава своето съгласие. Сами по себе си решенията на ОС представляват многостранни сделки. Временният синдик, който имаше функции да осъществява надзор и да разрешава сделките, не даде своето съгласие. Това не беше взето предвид и беше увеличен капиталът. В останалите дружества беше извършено по същия начин. Но навсякъде, където не са вписани увеличенията, фирмените съдилища са взели предвид становището ми и са отбелязали, че даването на несъгласие е предпоставка да не се впише това решение. И то е невалидно само по себе си. 
Временният синдик беше назначен през март м. г. и тази мярка беше наложена като обзпечение по искане от кредиторите, за да се запази статуквото. С други думи, основната ми задача като временен синдик беше да запазя това, което съм заварила, и да не разреша бъдещата маса по несъстоятелността да бъде намалена. 
 
ВСЪЩНОСТ УВЕЛИЧАВАНИЯТА НА КАПИТАЛА ПОД УСЛОВИЯ ДОВЕДОХА ДО ПРОМЯНА В ПРОЦЕНТНОТО СЪОТНОШЕНИЕ НА ХОЛДИНГА И НА ДЪРЖАВАТА. ТАКА ХОЛДИНГЪТ ОТ МАЖОРИТАРЕН АКЦИОНЕР СЕ ПРЕВРЪЩА В МИНОРИТАРЕН И МУ СЕ ОТНЕМА ВЪЗМОЖНОСТТА ДА УЧАСТВА В УПРАВЛЕНИЕТО И ДА ВЗИМА РЕШЕНИЯ 
Не смятам, че това предизвиква конфликт между мен и Министерството на икономиката. Напротив. Аз защитавам и изпълнявам своите задължения, те целят запазване на държавния интерес. 
 
КАК ЩЕ ОТГОВОРИТЕ НА АТАКИТЕ, ЧЕ СТЕ СИНДИК И НА ДРУГИ ДРУЖЕСТВА? 
- Атаката не е случайна и идва от г-н Траянов, който два месеца беше изпълнителен директор на Балканкар холдинг, и от неговия адвокат. Те обжалваха решението за обявяване на холдинга в несъстоятелност и възприеха прекратяването на дейността му като своя лична трагедия. Независимо дали аз съм синдик или някой друг, тази лична трагедия беше пренесена в конфликт върху мен. Те се опитват манипулативно да изтъкват неверни твърдения. В Търговския закон няма изисквания на колко дружества може да се назначава един и същ синдик. Обикновена справка показва, че съдът назначава 10-15 синдика непрекъснато. Така е не само в София, а и във всички окръжни съдилища. Съдът предпочита да работи с професионалисти и естествено назначава такива. Независимо че има списък, одобрен от Министерството на правосъдието, с над 250 души, по-голямата част от тях никога не се били синдици, а когато съдът им предлага, те отказват. По-скоро би било зле, ако Балканкар холдинг е първото дружество, на което съм синдик. Защото предприятие от подобен мащаб изисква човек с опит. Работата е предимно юридическа, работи се и с икономически консултанти и с екипи. А по повод твърденията, че съм член на бордовете на 25 дружества на Балканкар холдинг, това е смехотворно. Дружествата от системата не са толкова, 14 са дъщерните в България, в чужбина функционират в момента 6. В несъстоятелност са две - в Италия и в Германия. Участвам в бордовете на директорите на Балканкар - 6 септември и на Балканкар - Заря, Павликени. Възнаграждението ми от борда в Балканкар - 6 септември отива във фонд Резервен на завода, аз само плащам данъците върху него. То е в размер на две минимални работни заплати, колкото е по правилник от МС. 
 
СВИКАНИ СА ОБЩИ СЪБРАНИЯ НА ЧАСТ ОТ ДЪЩЕРНИТЕ ДРУЖЕСТВА, ЗА ДА СЕ ИЗБЕРАТ НОВИ ПРЕДСТАВИТЕЛИ НА ХОЛДИНГА. ЗАЩО ПРЕДЛОЖЕНИЯТА ВИ НЕ СЕ ПРИЕМАТ? 
- Съгласно определение на СГС синдикът е единственият управляващ по удостоверението за актуално състояние на дружеството към настоящия момент. Твърденията, че има друг представляващ, са неверни. Едновременно с това като синдик нямам право да делегирам отговорността на някой друг. В бордовете на директорите на дъщерните дружества има назначени отпреди голям брой хора, голяма част дори не работят тук. Друга част са сменили работата си и аз не мога да ги ангажирам с моята отговорност, защото юридически няма такъв вариант. А и те не могат да представляват интересите на Балканкар холдинг, защото е в несъстоятелност. Затова проведохме много конструктивна среща със зам.-министъра на икономиката Калоян Нинов. Беше разбран моят проблем. За тези дружества, за които не бяха взети решения за смяна в бордовете, аз веднага искам автоматично пренасочването им, свикване на нови ОС. В повечето от тези предприятия холдингът е акционер с дял от 60% и трябва да има свой представител, както и министерството. Например аз сама категорично поисках министерството да има свой представител в съвета на директорите на Балканкар - 6 септември, за да можем заедно да разрешаваме проблемите пред дружеството. Нямам намерение - нито личностно, нито професионално - да доведа до фалит дъщерните дружества, нямам и тази възможност. И бих се радвала да продължат да работят по-добре. 
 
ДЯЛОВИТЕ УЧАСТИЯ НА ХОЛДИНГА В ДЪЩЕРНИТЕ ДРУЖЕСТВА СЕ ВКЛЮЧВАТ В МАСАТА НА НЕСЪСТОЯТЕЛНОСТТА МУ. КАКВО ЩЕ СТАНЕ В СЛУЧАЙ НА ПРИВАТИЗАЦИЯ? 
- Приватизацията ще има само на държавното участие. Това означава раздържавяване на Балканкар холдинг, който е 100% държавен и държавното участие в дъщерните дружества. Дано да се намери купувач, защото холдингът се продава заедно със задълженията му, които са големи. Но при приватизация процедурата по несъстоятелност ще бъде спряна за 4 месеца и нашата работа ще е създаването на информационна зала. 
 
ДЯЛОВЕТЕ НА ХОЛДИНГА В ТЕЗИ ДРУЖЕСТВА СЪЩО ЩЕ СЕ ПРОДАВАТ, НО ЗАЕДНО СЪС ЗАДЪЛЖЕНИЯТА, КОИТО ТЕЖАТ ВЪРХУ ТЯХ И НЕ СА ИЗЧИСТЕНИ. АКЦИОНЕРНОТО УЧАСТИЕ НА ДЪРЖАВАТА Е ИЗЧИСТЕНО ОТ ЗАДЪЛЖЕНИЯ, НО ХОЛДИНГЪТ ИМА ЗАДЪЛЖЕНИЯ В ПОРЯДЪКА ОТ 140-150 МЛН. ЛВ. 
 
А АКО Е НЕУСПЕШНА ПРИВАТИЗАЦИЯТА? 
- Тогава синдикът продава като дружеството като цяло или на обособени части. Обособени части са акционерните участия в заводите, тоест пакетът от акции без задълженията. И инвеститорът, ако ги купи, ще инвестира директно, без да плаща задължения. 
 
СЪДЕБНИТЕ СПОРОВЕ ЗА ДЯЛОВИТЕ УЧАСТИЯ ЩЕ ЗАТРУДНЯТ ЛИ ПРИВАТИЗАЦИЯТА? 
- В момента се изготвя правен анализ на холдинга. Фирма Събев и Сие прави информационния меморандум. С представителите им сме коментирали този проблем. Меморандумът е изготвен преди датата на обявяване на несъстоятелност. Правният анализ е към 30 ноември и са засегнати някои от проблемите на дружеството. Но тази информация трябва непрекъснато да се актуализира, защото има риск да подадем невярна информация на потенциалните кандидати. АП има изискване към синдика да създаде информационна зала и като се появи потенциален купувач, да бъде запознат с действителната ситуация. При приватизация спира производството по несъстоятелност, но всичките дела, които се водят в момента, не спират. 
 
В МОМЕНТА СЕ ВОДЯТ 120 ДЕЛА ОТ СИНДИКА, КРЕДИТОРИ И МИНИСТЕРСТВОТО НА ИКОНОМИКАТА И ТЕ ЩЕ ПРОДЪЛЖАТ ПРИ ПРИВАТИЗАЦИЯ. НО НЯМА ДА СЕ ПРЕДСТАВЯТ СПИСЪЦИ НА КРЕДИТОРИ И ВЪЗРАЖЕНИЯ 
Няма и варианти за свикване на общо събрание на кредитори и определяне на метод за продажба на активи. 
 
НА КАКЪВ ЕТАП Е ИЗГОТВЯНЕТО НА СПИСЪЦИТЕ С ПРИЕТИ ВЗЕМАНИЯ, ОТ КОИТО ЗАВИСИ СТАРТЪТ НА ПРИВАТИЗАЦИЯТА? 
- Списъците трябва да са окончателно одобрени с определения на съда, за да започне процедурата по приватизация. На 20 януари изтече срокът за представяне в съда на първия списък на приетите вземания и ще се публикува съобщение в Държавен вестник. В 14-дневен срок от обнародването всички кредитори проверяват списъците в съда и могат да правят възражения пред синдика с копия пред съда. Най-малко още месец и половина ще продължи процедурата до одобряване от съда на окончателния списък на приетите вземания. Това обаче е списъкът с първите предявени вземания, които се правеха в едномесечния срок до 28 октомври 2002 г. Все още продължава допълнителният срок за предявяване на вземания. Тези законни срокове се изчакват. 
 
КОЕ Е ПО ДОБРЕ - АП ИЛИ СИНДИКЪТ ДА ПРОДАВА? 
- Ако агенцията не успее да извърши сделка, ще продава синдикът. Има подобни случаи в българското право. Видахим имаше производство по несъстоятелност, но се продаде от АП. Ако агенцията продаде дружеството, потенциалният купувач трябва да се е договорил с всички кредитори как ще удовлетвори вземанията им, защото са одобрени от съда и не са хипотетични. И това е смисълът на закона - да се защитят кредиторите в случай на продажба от АП. Но смисълът на закона е и техните права да бъдат гарантирани и обезпечени. Държавата също е кредитор - само по ЗУНК има вземания от 22 млн. лв. 
 
СПОРЕД ЗАЩИТАТА НА ХОЛДИНГА ПО ДЕЛОТО ЗА НЕСЪСТОЯТЕЛНОСТ ДЪЛГОВЕТЕ НА БАЛКАНБАНК СА ФИКТИВНИ ИЛИ НЕЗАКОННО НАТРУПАНИ СПОРЕД НАРЕДБА НА БНБ ОТ 1994 Г. КАКВО Е СТАНОВИЩЕТО ВИ? 
- За седем години. 
 
РАЗПРОДАВА ЛИ СЕ ВЕЧЕ СИБИКАР? 
- Сибикар е в несъстоятелност. Завела съм две дела - едното е срещу решението на съда в Италия за обявяване на дружеството в несъстоятелност. Ликвидатор влезе в дружеството на 22 май м. г. и депозира през август 2002 г. мнение, че не може да има ликвидация, а трябва да има процедура по несъстоятелност. На 3 септември излезе съдебно решение за обявяване на Сибикар в несъстоятелност. Италианската защита твърди, че директорът там Ангел Александров е имал възможност да се свика общо събрание и да се премине към доброволна ликвидация, което е по-добре, а не да се стига до производство по несъстоятелност. Не мога да коментирам защо не е направено това. Но ако имаме и малка възможност, ще се борим дружеството да стъпи отново на крака, защото активите са му в огромни размери. Другото ни дело е за включване на Балканкар холдинг като кредитор на Сибикар. Но там не се разпродава имуществото. Знаем, че има 93 кредитори. Навсякъде заварихме много проблеми, неразрешавани с години, и се опитваме да ги разрешим. 
 
Делото за Балканкар холдинг премина през три съдебни инстанции. И те не приеха, че има подобни доказателства, дори според съдебни решения това са хипотетични твърдения. Всичките договори за кредит са реално сключени. И тройната счетоводна експертиза, която беше приета по време на делото за несъстоятелност, установи, че реално тези суми са излезли от Балканкабанк по договори за кредити и са получени от Балканкар холдинг. А какво е станало с тези суми - дали са прехвърлени в швейцарски банки или американски фирми, нямам представа. Но такова е съдебното решение и това е истината. Решението обаче подлежи на обжалване. Така че за 7 години - огромен период, е било възможно да се ангажират доказателства, които потвърждават тези твърдения. А дали експертизата е невярна, пълна с фиктивни данни, не съм органът, който може да го коментира. Но това е недоказано. 
