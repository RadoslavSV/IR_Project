ВЕЧЕ ТЕ ПРАВЯТ ВРЪЗКАТА МЕЖДУ КОМПАНИИТЕ И ПОЛИТИЦИТЕ 

ИСКРА БОРИСОВА 


ГЕРМАНСКИЯ Бундестаг официално са регистрирани 1760 лобистки групи. Повечето от тях са браншови обединения на работодатели. Представените в тях компании обаче имат все по-разнородни и разнопосочни интереси. По тази причина лобистките групи не могат да прокарат интересите на отделния производител и постепенно губят досегашното си влияние. 
 
МЯСТОТО ИМ ЗАЕМАТ КОНСУЛТАНТИТЕ ПО РUВLIС АFFАIRS, ТЕ ОСЪЩЕСТВЯВАТ ПРЕКИЯ КОНТАКТ С ПОЛИТИЦИТЕ, КОИТО ЗАЕМАТ КЛЮЧОВИ ПОЗИЦИИ ВЪВ ВЛАСТТА 
През последните няколко години в Берлин отвориха врати около 100 агенции за РА консултации. 
Над главата му виси препариран тетрев. Красивото пернато Ханс-Ерих Билгес простреля в Австрия. Сега то краси берлинския му офис на Алте Якобсщрасе. Бившият журналист и бивш главен редактор на в. Билд обича лова - в свободното си време и по време на работа. По-рано Билгес бе по следите на горещите новини, днес върви по следите на клиенти, а те са не по-малко великолепни от препарираната птица над бюрото му, ако не и повече. 
Като например Ларс Гьоран Йосефсон, шефа на шведския енергиен концерн Vattenfall. Преди две години той искаше да купи берлинското енергийно дружество Вewag. Йосефсон разполагаше с достатъчно пари, липсваха му обаче нужните връзки. Затова се обърна към Билгес, за когото говорят, че може да отваря вратите към политическата власт и да предава послания. Билгес отвори вратите. Без него сделката за милиарди долари надали щеше да се уреди. 
58-годишният Билгес разчита на мрежа от партньори с житейски и политически опит, за да може да ръководи консултантското дружество WМР Еurocom. То осигурява връзката с 500-те най-влиятелни мъже в страната. Билгес нарича бизнеса си пъблик афеърс /Рublic Аffairs/. Близо 100 РА консултанти като Билгес откриха офиси в Берлин през последните години. Най-често това са бивши политици като Зигмар Моздорф, навремето държавен секретар във федералното министерство на стопанството, или Аксел Валрабенщайн, дългогодишен генерален секретар на Юнге унион. Техни клиенти са шефове на концерни, които имат да решават неотложни задачи. Като например да получат разрешение от някой министър. Или да погълнат енергийна компания. Или пък да блокират проектодиректива на ЕС. 
 
КОНЦЕРНИТЕ И ТЕХНИТЕ КОНСУЛТАНТИ СЪВСЕМ НЕ СЕ ОПИТВАТ ДА КУПЯТ ЕДИН ИЛИ ДРУГ МИНИСТЪР. В СЛУЧАЯ ПАРИТЕ НЕ ИГРАЯТ РОЛЯ 
Наместо това се водят разговори в тесен кръг, ефектът от които е фантастичен, колкото и банално това да звучи. Разговаря се например за допълнителното пенсионно осигуряване и влагането на постъпленията от него в животозастраховането и фондовите борси. Така в хода на разговорите РА консултантът осигурява на банките пазар за милиарди евро. Консултантите просто са в крак с днешното време, а то подсказва, че е много по-резултатно да се вземат решения в разговор на четири очи с политици, вместо нещата да се решават от демократично избраните органи. 
Мрежата ни се разраства като метастази, обяснява Билгес. Фирмата му е типичен пример за нов отрасъл, където никой не вдига телефонната слушалка, за да осъществи контакт, преди да се договори хонорар от четвърт милион евро. Сключи ли се веднъж договорът, пред клиента се отварят вратите към светая светих на политическата столица. 
Като например за лорд Джон Браун, шефа на ВР - втория най-голям петролен концерн в света. За да разшири позициите на концерна, преди година мениджърът се ориентира към една деликатна политическа сделка. Целта бе да се преразпредели германският пазар за петрол и природен газ. Намерението на ВР бе да изкупи от енергийния гигант Е.ОN компанията Аral, за да може да контролира една четвърт от бензиностанциите в страната. Е.ОN пък се интересуваше от дяловете на ВР в есенското дружество Ruhrgas АG. С придобиването на газовата компания Е.ОN щеше да си осигури дългосрочни договори за доставка. Антимонополното ведомство обаче забрани сделката през януари 2002 г. 
Стана ясно, че на ВР му потрябва пряка връзка с германските политици. Тогава се намеси WМР Еurocom и уговори необходимите за целта срещи - с председатели на парламентарни фракции, председатели на парламентарни комисии и висши държавни чиновници. 
Преди това Гюнтер Рексрод, депутат и бивш федерален стопански министър, се погрижи за нужния натиск върху медиите. Обединяването на Е.ОN и Ruhrgas е правилна стъпка, писа той на 23 януари 2002 г. във в. Велт ам зонтаг. Рексрод забрави обаче да спомене личния си интерес. Защото освен в парламента той влиза и в управителния съвет на WМР Еurocom, то пък получава пари от ВР. А това вреди на политическата хигиена. 
WМР Еurocom представлява огледално изображение на политическия елит във федералната република. Ханс-Херман Тиде, който ръководи WМР Еurocom заедно с Билгес, осъществява връзката с либерал-консерваторите. Петер Данкерт пък е не само член на надзорния съвет на WМР Еurocom, а и депутат на ГСДП в Бундестага. 
Идеята за WМО Еurocom се ражда по време на разговор на терасата на Ханс-Дитрих Геншер във вилата му край Бад Годесберг. Бившият федерален външен министър от СвДП така е въодушевен от идеята, че сам става акционер и член на надзорния съвет на дружеството. В разговора на терасата участва и Карл Ото Пьол, бивш председател на Вundesbank. 
 
РАЗБИРА СЕ, НЕ ВСЯКА РА АГЕНЦИЯ МОЖЕ ДА СЕ ПОХВАЛИ, ЧЕ В НЕЯ ВЛИЗАТ БИВШИ ВЪНШНИ МИНИСТРИ И УПРАВИТЕЛИ НА ЦЕНТРАЛНИ БАНКИ 
В това отношение WМР Еurocom наистина е уникална. Конкуренцията обаче също не спи. В най-голямата германска РR агенция ЕСС Кohtes Кlewes влизат Детлеф Замланд, бивш евродепутат и провинциален министър, бившата говорителка на ГСДП Дагмар Вибуш и Михаел Шпренг от предизборния щаб на Едмунд Щойбер. 
Всички те действат в "ловния участък" между Тиргартен и Александерплац, брега на р. Шпрее и Жандарменмаркт. В участъка се намират резиденциите на Герхард Шрьодер, 13-те му министри и 603-мата депутати, които управляват страната. При това те са плътно обсадени от 1760-те официално регистрирани в Бундестага лобистки групи. Най-често това са обединения на работодатели. 
 
ПРИ НАЛИЧИЕТО НА ЛОБИСТИ БИ ТРЯБВАЛО ВСЪЩНОСТ ДА НЯМА ХЛЯБ ЗА РА КОНСУЛТАНТИТЕ. НАБЛЮДАВА СЕ ОБАЧЕ ТОЧНО ОБРАТНОТО 
Защото значението на обединенията и организациите намалява. В здравеопазването например много организации се разцепиха през 90-те години, защото интересите на производителите на генерични лекарства се оказаха доста по-различни от интересите на другите производители. Големите компании се еманципират и когато имат да решават специфичен проблем, търсят прекия контакт със законодателната и изпълнителната власт. Контакта осъществява РА консултантът. Ето защо канцлерът Шрьодер може и да не се съобразява с Федералното обединение на германската индустрия и председателя му Михаел Роговски. Копието на германския корпоративизъм вече се притъпи. 
Успехът на една компания зависи от решенията на Европейската комисия и Европарламента. Затова концерни, адвокатски кантори и външни консултанти се занимават все повече с "политически мониторинг", това стана част от политическото ежедневие. Еврокомисарите имат недостатъчно сътрудници и са принудени да разчитат на външна помощ, тъй като темите са много комплексни, обяснява Волфганг Щреек, директор на Института за социални анализи "Макс Планк". Добрите лобисти са наясно с това и осигуряват нужната информация. След като спечелят доверието на еврокомисарите, не им е трудно да защитят интересите на работодателите си при формулирането на проектодирективите. Сега брюкселският опит се пренася в Берлин, като за решаването на конкретен случай се наема консултант, който осъществява връзката било с канцеларията на канцлера, компетентното министерство или с Бундестага. 
 
РА КОНСУЛТАНТИТЕ НАРИЧАТ РАБОТАТА СИ ТРИУМФ НА ГРАЖДАНСКОТО ОБЩЕСТВО НАД ПОЛИТИЧЕСКИЯ АПАРАТ 
Според тях демокрацията само печели от факта, че отделни социални групи може пряко да прокарват интересите си и законите да не зависят единствено от парламентаристи и държавни чиновници. Никой обаче не е избрал тези представители на гражданското общество. А и никой не ги контролира. Излиза, че който има най-много пари и може да наеме професионалисти, има най-големи шансове да прокара своите интереси 
Силата на представителите на отделни интереси се обяснява със слабостта на политическата система. На нея й е все по-трудно да се справя с противоречивите интереси на обществото в условията на един все по-комплексен свят. Красноречив пример в това отношение бе комисията Харц. Канцлерът Шрьодер възложи на екип от външни специалисти начело с главния кадровик на концерна Volkswagen Петер Харц да изработи проект за реформа на федералното ведомство по труда в Нюрнберг. Шрьодер не повери проекта нито на федералното трудово министерство, нито на парламента. Собственият му кабинет също нямаше думата по проекта. 
По мнението на Михаел Грефен, политолог от Хамбургския университет, през последните години се наблюдава тенденцията политическите решения да се вземат извън парламента и министерствата. Чуждестранните концерни, които искат да стъпят на германския пазар, неизменно се сблъскват с невидими стени. Те потвърждават твърдението, че Германия представлява един затворен клуб, до който чужденците нямат достъп. Така че РА консултантът се оказва единственият, който може да им отвори вратата на клуба. 
Както в случая с шведския енергиен концерн Vattenfall. Той успя да закупи берлинския доставчик на електричество Вewag само защото консултантът Билгес знаеше на кого и кога да телефонира. 
В началото на август 2000 г. шведите се договориха с Е.ОN да закупят неговите дялове в Вewag, без да се допитат до правителството на провинция Берлин. Провинциалният кабинет обаче блокира сделката, тъй като се беше спрял на друг инвеститор. Трябваше да се намери начин Vattenfall да се наложи. 
Тогава с мен се свързва бивш председател на управителния съвет на голям енергиен концерн от южните провинции, спомня си Билгес. Малко по-късно консултантът се запознава с Йосефсон, изпълнителния директор на Vattenfall. 
Билгес телефонира на тогавашния берлински кмет Еберхард Дипген и договаря среща. Познавам Дипген от времето, когато бе активист в Юнге унион, а аз работех като кореспондент в Берлин. Дипген потвърждава, че Билгес го е потърсил и че офертата на Vattenfall се е оказала най-добрата. 
В началото предпочитанията наистина клонят към друг потенциален инвеститор. След разговорите между Дипген и Билгес обаче правителството на провинция Берлин гласува на 4 ноември 2000 г. под натиска на кмета Дипген за офертата на Vattenfall. Днес шведският концерн притежава берлинското дружество Вewag. 
Сделката става възможна след серия разговори, които консултантът Билгес води от името на Йосефсон с тогавашния федерален стопански министър Вернер Мюлер и тогавашния саксонски стопански министър Кайо Шомер. Не става дума за клиентелизъм. Просто се събира малък кръг от хора, които имат желанието да решат даден проблем. Така и трябва да се решават нещата, твърди Билгес. 
Така ли наистина трябва да се решават нещата! 
