ЗАКОНЪТ ЗА ОБЩЕСТВЕНИТЕ ПОРЪЧКИ НЕ МОЖЕ ДА ДИСКРИМИНИРА ЧУЖДЕСТРАННИТЕ ФИРМИ 

С ДИМИТЪР КАЛЧЕВ, МИНИСТЪР НА ДЪРЖАВНАТА АДМИНИСТРАЦИЯ, РАЗГОВАРЯ ТАТЯНА ЯВАШЕВА  


 
 
 
 ГОСПОДИН КАЛЧЕВ, В ПЪТНАТА КАРТА ОТ КОПЕНХАГЕН СЕ КАЗВА, ЧЕ БЪЛГАРИЯ ЩЕ БЪДЕ НАСЪРЧЕНА ДА ИЗГОТВИ ОСЪВРЕМЕНЕНА СТРАТЕГИЯ ЗА РЕФОРМА В ДЪРЖАВНАТА АДМИНИСТРАЦИЯ. КАКВА Е ВАШАТА АКТИВНОСТ В ТАЗИ НАСОКА? 
- Европейският съюз отдава голяма важност на стратегиите за модернизация на държавната администрация, за електронното правителство, за обучение на държавната администрация, тъй като пряко ги свързват с увеличението на административния капацитет. Въпреки че годишният доклад на Европейската комисия за 2002 г. в общи линии беше положителен за България, преди месец получих писмо от генералния директор по разширяването в Европейската комисия Енеко Ландабуру, което не беше в духа на доклада. В него се казваше, че не се чувства волята и решимостта на правителството да провежда реформа в областта на държавната администрация, че това не е издигнато като национален приоритет. По време на визитата му в края на миналата седмица у нас с вицепремиера Лидия Шулева и с министър Меглена Кунева успяхме да го убедим, че нещата не стоят така. Обяснихме, че тези стратегии са приети от правителството и са сериозен ангажимент за всеки от министрите. 
 
КАКВО СЪОБРАЗНО ЕВРОПЕЙСКИТЕ СТАНДАРТИ СТЕ ЗАДЪЛЖЕНИ ДА НАПРАВИТЕ В СФЕРАТА НА ДЪРЖАВНАТА АДМИНИСТРАЦИЯ? 
- През миналата година подготвихме промените в Закона за държавния служител и до края на януари кабинетът ще одобри измененията. 
 
ЩЕ ВЪВЕДЕМ ЗАДЪЛЖИТЕЛНА КОНКУРСНА ПРОЦЕДУРА НА ВХОДА НА ДЪРЖАВНАТА СЛУЖБА. ИЗРАСТВАНЕТО В КАРИЕРАТА СЕ ИЗИСКВА ДА Е ОСНОВАНО НА ЗАСЛУГИТЕ 
Заплащането трябва да се обвърже с резултатите от работата на всеки служител и неспазването на правилата за поведение на държавния служител трябва да е основание за търсене на дисциплинарна отговорност. Сегашният закон така е бетонирал държавните служители, че им създава много по-добра защита дори и да не си вършат работата, отколкото Кодексът на труда за бременни и майки. В процес на изготвяне е допълнението в Закона за държавната администрация. Евростандартите налагат въвеждането на административния одит. 
 
КАКВО ЩЕ ПРЕДСТАВЛЯВА АДМИНИСТРАТИВНИЯТ ОДИТ? 
- Това е контрол върху нарушенията, които се допускат в системата на държавната администрация, а също и одит за спазването и прилагането на законите за администрацията и за държавния служител. Трябва да подготвим промени и в Закона за административното обслужване на физическите и на юридическите лица с цел да подобрим дейността в тази сфера, като приложим принципа за обслужване на едно гише. Реформите се изисква да засегнат държавната служба като цяло. Това са детайли и елементи от една цялостна схема за реформа на държавната служба. 
 
ТРЯБВА ДА СЕ ПРЕМАХНАТ БАРИЕРИТЕ ОТ АДМИНИСТРАТИВЕН ХАРАКТЕР ПРИ НАСЪРЧАВАНЕ НА ИНВЕСТИЦИОННИТЕ ПРОЦЕСИ И ПОДОБРЯВАНЕ НА БИЗНЕСКЛИМАТА В СТРАНАТА 
 
СПОРЕД ПРЕПОРЪКИТЕ В ПЪТНАТА КАРТА ТРЯБВА ДА СЕ СЪЗДАДЕ АГЕНЦИЯ ЗА ОБЩЕСТВЕНИТЕ ПОРЪЧКИ. НА КАКЪВ ЕТАП НА ГОТОВНОСТ СТЕ? 
- По програмата за обществените поръчки, по която се работи у нас, се работи и в Чехия. Това, което там е отчетено като трудност, се наблюдава и у нас. Проблемът е, че до броени дни ще има нова директива на ЕС за обществените поръчки. Явно всичко, което правим в тази сфера, ще трябва да се съобрази с нея. Българските фирми оказват голям натиск за преференции, а това съобразно изискванията на Евросъюза не е възможно. Има натиск и от страна на мобилните и на тв операторите да бъдат освободени от обхвата на закона. Не можем обаче да приемем дискриминационен закон по отношение на чуждестранните инвеститори. Съвместно с германски екип работим по този проект за обществените поръчки. Дали обаче сегашната дирекция Обществени поръчки към МС ще прерасне в агенция, или просто ще подсилим административния й капацитет, все още не е решено. Говорим за закриване на агенции, а сме на път да открием нова. Съгласно Закона за администрацията агенцията не е независим орган. Моето лично мнение е, че не е необходимо да се създава агенция за обществените поръчки, а трябва да се увеличи административният капацитет на дирекцията. До приемането на новия закон за обществените поръчки трябва да се реши и въпросът за звеното, което да обслужва тази дейност. 
 
КАКВИ МЕРКИ ЩЕ ПРЕДПРИЕМЕТЕ, ЗА ДА СЕ ИЗБЕГНАТ КОРУПЦИОННИТЕ ПРАКТИКИ В СФЕРАТА НА ОБЩЕСТВЕНИТЕ ПОРЪЧКИ? 
- Най-важната част в новия закон ще е проблемът с обжалването. В момента след проведен търг, ако има претенции от някои от участниците, те може да обжалват в съда. Но процедурата може да се проточи. Съгласно сегашното законодателство договорът със спечелилия търга не може да се подписва до приключване на процедурата по обжалването. Независимо от съдебните процедури сега договорите се подписват. 
 
НА ДНЕВЕН РЕД СТОИ ПРОБЛЕМЪТ КАК ДА СЕ УСКОРИ И ДА СЕ НАПРАВИ ЕФЕКТИВНА ПРОЦЕДУРАТА ПО ОБЖАЛВАНЕТО 
 
БОРБАТА С КОРУПЦИЯТА СЪЩО Е СРЕД ПРИОРИТЕТИТЕ, КОИТО ЧЛЕНСТВОТО В ЕС НИ НАЛАГА. КАКЪВ Е ВАШИЯТ ПРИНОС В ПРОТИВОДЕЙСТВИЕТО НА КОРУПЦИЯТА? 
- Председател на правителствената комисия Антикорупция е министърът на правосъдието, а аз съм неин зам.-председател. Над 70% от сигналите, които постъпват, са анонимни и не се разглеждат. По-голямата част от другите сигнали са във връзка с приватизационни сделки. Ето защо се наложи да възложим на Комисията за следприватизационен контрол да направи проверка на сделките по линия на различните министерства. Докладът сочи, че общият размер на пропуснатите ползи и нереализираните приходи в резултат на неизпълнението на поетите от купувачите ангажименти възлизат на близо 1 млрд. лв. И това са само приватизационните сделки, които са към Министерството на икономиката. 
 
КОЙ ПЕРИОД ОБХВАЩА ПРОВЕРКАТА? 
- От началото на приватизацията до сега. 
 
КАКВО СОЧИ СТАТИСТИКАТА ЗА ОБРАЗОВАТЕЛНИЯ ЦЕНЗ НА АДМИНИСТРАТИВНИТЕ КАДРИ У НАС? 
- Прави впечатление, че около 70% от служителите в администрацията са с университетско образование. Това не се среща никъде в бившите соцстрани. Този факт някак не си кореспондира с констатациите за липса на административен капацитет. Наяве обаче излезе липсата на системен подход при квалификацията и образованието на административните кадри. В администрацията са ангажирани над 65 хил. служители в държавната, областната и общинската администрация, като 25 хил. са държавни служители. Критикуват ни, че едва ли не се стремим само да използваме средства на ЕС и че не сме наясно какво ще правим при пълноправното си членство. Обяснихме на г-н Ландабуру, че съобразно Стратегията за обучение на служителите в държавната администрация през миналата година 2800 служители преминаха курс на обучение в Института по публична администрация и европейска интеграция. Това сме го финансирали сами. 
 
КАК ЩЕ СТАНЕ ВЪЗЛАГАНЕТО НА РАЗРАБОТКАТА ЗА ИНТЕГРАЦИОННИЯ СОФТУЕР, ЗА ДА СТАНЕ ВЪЗМОЖЕН ОБМЕНЪТ НА ДАННИ МЕЖДУ ОТДЕЛНИТЕ МИНИСТЕРСТВА? 
- Ще обявим търг по Закона за обществените поръчки, всеки може да участва в него. В момента има запитване от IВМ. Тази разработка ще е най-сериозната част от т. нар. електронно правителство. 
 
СЪГЛАСНО МЕМОРАНДУМА, ПОДПИСАН ОТ БЪЛГАРИЯ ПРЕЗ НОЕМВРИ М. Г. В БРЮКСЕЛ, ДО КРАЯ НА 2005 Г. ТРЯБВА ДА ОСИГУРИМ ПО ИНТЕРНЕТ 12 ВИДА УСЛУГИ ЗА ГРАЖДАНИТЕ И ОЩЕ 8 ЗА БИЗНЕСА 
Това са услуги, свързани с документи за гражданското състояние, които се издават от съответните служби на ГРАО. По Интернет ще може да се прави обмен на документи и плащания на местни данъци и такси, митнически удостоверения, регистрация на фирми, информация за намиране на работа. В края на миналата година беше приета Стратегията за електронното правителство. В бюджета за 2003 г. са предвидени достатъчно средства и Министерството на финансите ще проведе търг за новите информационни системи за митниците и за Единната агенция за събиране на данъците. За интеграционния софтуер ще са необходими много средства, но ще търсим начини за финансиране чрез дългосрочно безлихвено кредитиране. Мисля, че ще привлечем интереса на големите фирми от IТ бизнеса. 
 
КЪДЕ ПРАВИТЕЛСТВОТО ПОДГОТВЯ АДМИНИСТРАТИВНИ КАДРИ? 
- Това става по специална програма в Института по публична администрация и европейска интеграция в столицата. 
 
ПРЕЗ ТАЗИ ГОДИНА МОЖЕ ДА ВНЕДРИМ ОНЛАЙН ОБУЧЕНИЕТО БЕЗ ОТКЪСВАНЕ ОТ РАБОТНОТО МЯСТО 
Някои от формите на обучение ще се прехвърлят към Варненския свободен университет, в Американския университет в Благоевград, в Колежа за административни кадри в Правец. 
 
В ПРЕПОРЪКИТЕ НА ПЪТНАТА КАРТА СЕ ГОВОРИ ЗА ПОДСИЛВАНЕ НА АДМИНИСТРАТИВНИЯ КАПАЦИТЕТ НА РАЗЛИЧНИ СТРУКТУРИ. ДОКЪДЕ СЕ ПРОСТИРАТ ВАШИТЕ АНГАЖИМЕНТИ? 
- Стратегията за реформи в държавната администрация не се отнася само до министъра на държавната администрация. Аз съм само координатор на този процес. Тя засяга всички министерства и ведомства. Необходима е политическата воля на цялото правителство. 
 
ПРАВЕНИ ЛИ СА ИЗЧИСЛЕНИЯ КОЛКО АДМИНИСТРАТИВНИ КАДРИ ЩЕ СА НЕОБХОДИМИ НА БЪЛГАРИЯ ЗА ЕВРОПЕЙСКИТЕ СТРУКТУРИ ИЗВЪН СТРАНАТА? 
- Нямам такава информация. Една от задачите на Националното сдружение на общините ще е да създаде представителство в Брюксел, което да следи всички възможности, които дават предприсъединителните фондове. 
 
СЛЕД ПРЕДСТАВЯНЕТО НА КОНКРЕТНИ ПРОЕКТИ ЗА ДЪРЖАВНАТА АДМИНИСТРАЦИЯ ЛИ ВИ СЕ ОТПУСКАТ СРЕДСТВАТА ПО ПРОГРАМА ФАР? 
- Г-н Ландабуру беше положително впечатлен от дейността ни и пожела всички предложения, които имаме за допълнително финансиране по административната реформа, да адресираме лично до него. За пръв път, без ние да искаме, ни се дава подобна възможност. Една от идеите ми е при предстоящото създаване на регионалните структури на министерството на регионалното развитие в областните центрове да потърсим техническа и финансова помощ от ЕС, тъй като кадрите трябва специално да бъдат обучени как да работят с предприсъединителните фондове и да контактуват със съответните департаменти в Брюксел. 
 
КОГА СПОРЕД ВАС ЕС БИ МОГЪЛ ДА ПРЕЦЕНИ, ЧЕ АДМИНИСТРАТИВНАТА РЕФОРМА В БЪЛГАРИЯ Е ПРИКЛЮЧИЛА? 
- До края на 2003 г. това би могло да бъде факт. 
 
До края на първото полугодие ще e готов проектът на новия закон за обществените поръчки. Трябва да се намери баланс кои да бъдат освободени от обхвата на този закон. 
 

