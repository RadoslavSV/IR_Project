      Емисия: Петък, 4 Февруари 2000
                   
                  Вярата сплоти сини и червени
                  Капка Георгиева

                        - Влакът няма да може да дойде



                  За първи път СДС и БСП показаха, че могат да си взаимодействат 
                  безкористно като гласуваха на първо четене в парламента Закона 
                  за вероизповеданията. Досегашните съглашателства между тях 
                  бяха за сметка на хората и в името на интереса на политическия 
                  елит. 
                  Защото те засягаха икономически интереси, облагодетелстването 
                  чрез власт. Веднага някои национални и частни медии направиха 
                  опит да представят този факт като скандал. Дори като повод за 
                  бъдещ междуетнически сблъсък. Има ли такова нещо? Не. Защото 
                  НС просто легализира принципите на религиозна толерантност, 
                  които досега бяха в сила. Законът с нищо не ощетява 
                  изповядващите исляма, юдаизма, католицизма и други традиционни 
                  религии у нас. 
                  Тава, че законопроектът на ОНС изработен от Българския 
                  хелзинкски комитет (БХК) на Красимир Кънев бе отхвърлен 
                  говори, че у депутатите е останал здрав разум. Макар че нямаше 
                  достатъчно добра предварителна дискусия, на познавачите им 
                  беше ясно едно, че БХК е организацията, финансирана от Сорос, 
                  която всяка година пише доноси срещу България, адресирани до 
                  Държавния департамент на САЩ. Вероятно депутатите от двете 
                  политически сили са взели предвид тази доносническа дейност, 
                  отхвърляйки проекта на Кънев, приписван на ОНС.
                  Каква беше неговата цел? Да принизи традиционната българска 
                  религия - православието до една от многобройните измислени 
                  секти и учения, обявявани за религии. Да улесни до максимум 
                  регистрирането им и то на практика да стане безконтролно. Под 
                  предлог – нали сме тръгнали към Европа, трябва да сме 
                  толерантни към всекиго и към всичко. Да, но безразборно 
                  регистриране на деноминации няма никъде по света. Това трябва 
                  да бъде най-после ясно разбрано от Доган, Лили Попова и 
                  всички, които формират общественото мнение. Досега нашият 
                  режим на регистрация на религиозни групи в сравнение с Европа 
                  беше прекалено либерален. В Белгия например са признати 5 
                  официални вероизповедания, а тук те са над 30. За резултатите 
                  от дейността на най-крайните от тях, питайте майките на 
                  самоубилите се деца основателки на дружества за борба срещу 
                  сектите. 
                  Време беше политиците ни да се отърсят от провинциалните си 
                  комплекси, че не се съобразяваме с европейските изисквания. 
                  Всички развити европейски държави държат на традиционните си 
                  религии. Дори в най-старата парламентарна държава Англия, 
                  монархът е и глава на църквата. А ние сякаш се притеснявахме 
                  да заявим на глас, че православието е нашата традиционна 
                  религия. Кои са тези държави от ЕС, които ще оспорят това, че 
                  сме християнски просветители, че имаме 1100 годишна 
                  автокефална и патриаршеска църква? Същата, която е запазила 
                  народа ни от асимилация в годините на робството.
                  На фона на провокативното предизвикателство, което отправи 
                  играчът Доган, който поиска мултиетническа държава или Агов, 
                  който провокира Косовския скандал, приемането на Закона за 
                  вероизповеданията е проява на здравия разум на българина. 
                  Защото днес Меди говори за мултиетнос, утре ще запее за 
                  мултирелигия. Нали една платена от Сорос фондация вече е 
                  готова със социологическо проучване озаглавено “Българинът и 
                  неговите религии”. Ние лично, като българи не помним от 
                  времето на цар Борис I да сме изповядвали друга религия освен 
                  православното християнство. 
                  Явно най-сетне на депутатите им стана ясно, че трябва да 
                  сложат край на играта против БПЦ. Досега парламентът 
                  пренебрегваше църквата и вярата на българина, като акцентираше 
                  на икономически закони. Не всичко обаче е икономика – без 
                  моралния кодекс на религията, бизнесът става просто състезание 
                  по надцакване. 

